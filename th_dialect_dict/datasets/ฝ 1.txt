ฝ 1 -  ฝ  61
สิ่งและสถานที่ที่เกี่ยวกับการเคลื่อนที่หรือเดินทาง
ฝ 1 -  ฝ  2  สิ่งที่เกี่ยวกับการเคลื่อนที่
ฝ 1 สิ่งที่ใช้ช่วยการทรงตัว
ราวทรงตัว	ราวสำหรับหัดเดินหรือฝึกเต้นบัลเลต์
ไม้เท้า ;   ไม้สักกะเท้า (ไม่เป็นทางการ) ;  ธารพระกร (ราชา) ;  ยัฐิ,  ยัษฏิ (กวี)  	ไม้หรือสิ่งอื่น ๆ สำหรับถือยันตัว  [ล. ว่า  อัน ]  
 
ฝ 2   สิ่งที่ใช้เพื่อการเคลื่อนขึ้นลง
บันได, กระไต,  อัฒจันทร์, อรรธจันทร์,  นั่งร้าน,   ร่างร้าน 		ดูความหมายใน บ 43 , บ 45
บันไดลิง;  กระไดลิง (ไม่ทางการ)		บันไตเชือกที่ตรึงติดเฉพาะส่วนบน   [ล. ว่า  อัน ]
บันไดเลื่อน	บันไตที่เคลื่อนได้ด้วยกำลังไฟฟ้า
พะอง		ลำไม้ไผ่สำหรับพาดขึ้นต้นไม้  มีลูกยื่นออกมาสำหรับเท้าเหยียบ  [ล. ว่า  อัน ]
ลูกทอย	 	ไม้แหลมสำหรับตอกต้นไม้เพื่อเหยียบขึ้นไป  [ล. ว่า  ลูก, อัน ]
เกย		ที่ทำไว้สำหรับพระเจ้าแผ่นดินเสด็จก้าวขึ้นลงในเวลาทรงช้างและทรงพระราชยาน   [ล. ว่า  เกย ]
ลูกหีบ		สิ่งซึ่งมีลักษณะคล้ายหีบ  ใช้สำหรับรองก้าวขึ้นกางลงอย่างบันได  [ล. ว่า  ลูก ]
ลิฟต์		ห้องเล็ก ๆ  แขวนอยู่กับลวดสะลิง  เคลื่อนที่ด้วยกำลังไฟฟ้าสำหรับนำคนหรือของขึ้นลงในอาคารสูง ๆ  [ล. ว่า  ตัว ]

ฝ 3  ฝ 42  สิ่งที่เกี่ยวกับการเดินทาง
ฝ 3   สิ่งที่ใช้เพื่อการเดินทาง
ยาน		เครื่องนำไป [ มักใช้หมายถึงยานที่แล่นไปมา ]   เช่น  ไม่มียวดยานบนท้องถนน
ยานยนต์	ยานที่ใช้เครื่องยนต์   เช่น  ยานยนต์หุ้มเกราะ
พาหนะ		เครื่องนำไปโดยการขับขี่  อาจเป็นสัตว์  มีช้าง  ม้า  เป็นต้น  หรือยานต่าง ๆ มีรถและเรือ เป็นต้น  เช่น  ผมจะจัดหาพาหนะให้
ยวดยานพาหนะ,  ยานพาหนะ	ยานที่เป็นพาหนะมีรถและเรือ   เป็นต้น


ฝ 4  ยานที่ใช้หาม
คานหาม	เปลถักแขวนกับคานให้คนหามด้านหัวและด้านท้าย [ล. ว่า  คัน ]
เกี้ยว		คานหามของจีนชนิดหนึ่ง  มีหลังคา  [ล. ว่า  หลัง ]
แคร่,  แคร่หาม	ที่สำหรับนั่งรูปสี่เหลี่ยมสอดไม้คานให้คนหาม  [ล. ว่า  คัน ]
เสลี่ยง ;  พระเสลี่ยง(ราชา)  	แคร่ที่ตกแต่งงดงาม  ใช้สำหรับเจ้านายเชื้อพระวงศ์  [ล. ว่า  คัน; ล. ราชา   ว่า  องค์ ]
พระราชยาน	ยานประเภทมีคานหามสำหรับพระมหากษัตริย์ทรง   [ล. ว่า  องค์ ]
วอ	ยานมีหลังคาเป็นรูปเรือนใช้คนหาม    [ล. ว่า  คัน, หลัง ]
สิวิกา;  สีวิกา	ยานคล้ายวอ  	ยานคล้ายวอ  หลังคาประดับช่อฟ้าใบระกา  ใช้สำหรับเจ้านายฝ่ายในและพระสงฆ์ทรงสมณศักดิ์
เปลญวน	เปลที่ถักด้วยป่านเป็นตาโปร่งเป็นยานที่ใช้สำหรับข้าราชการชั้นรอง  ปัจจุบันใช้นอนเล่น    [ล. ว่า  ปาก ]

ฝ 5    ยานที่ไม่มีล้อ
เลื่อน		ยานไม่มีล้อ  บางชนิดใช้สัตว์ลาก  บางชนิดใช้สัตว์ลาก  บางชนิดคนขี่จะนั่งยงโย่บนแผ่นกระดาน  แล้วใช้เท้าข้างหนึ่งถีบพื้นพาเลื่อนเคลื่อนไปข้างหน้า   [ล. ว่า คัน ]
กระดานถีบ	แผ่นกระดานที่ใช้ถีบไปบนเลนเพื่อเก็บหอย ปู  [ล. ว่า  แผ่น ]

ฝ 6   ยานที่มีล้อ
ล้อเลื่อน		ยานที่มีเพลาและล้อ   ซึ่งเคลื่อนไปได้โดยกำลังคนหรือสัตว์  เช่น รถ   เกวียน ทั้งนี้ไม่รวมรถลากและล้อเลื่อนสำหรับเด็ก
รถ		ยานที่มีล้อสำหรับเคลื่อนไป  อาจใช้เป็นพาหนะ  เช่น  รถจักรยานหรือใช้เพื่อประโยชน์อย่างอื่น  เช่น  รถบรรทุก,  รถเข็น,  รถดับเพลิง,  รถขยะ,  รถนาค,  รถบดถนน,  รถยก,  รถแข่ง, รถเกราะ   [ล. ว่า  คัน ]
รถรา (ไม่ทางการ)	รถ[ มักใช้อย่างไม่เฉพาะเจาะจง ]  เช่น รถราก็ไม่มีจะนั่ง , รถราเต็มถนน
เกวียน 	ยานมี 2  ล้อเทียมด้วยวัวหรือควาย   [ล. ว่า  เล่ม ]
กระแทะ,  ระแทะ,  รันแทะ	ยานมี  2  ล้อคล้ายเกวียนแต่ไม่มีซี่โครงทำเป็นพนักขึ้นขนาบ 2 ข้างอย่างเกวียน  และมีขนาดเล็กกว่า นิยมเทียมด้วยวัว  [ล. ว่า  เล่ม ]
ราชรถ		ยานมีล้อ  เคลื่อนที่โดยเจ้าพนักงานฉุดชัดหน้าหลัง  เป็นเครื่องประกอบพระราชอิสริยยศพระมหากษัตริย์

ฝ 7  ส่วนประกอบของเกวียน
แอก	ไม้วางขวางบนคอวัวหรือควายที่ไถนาหรือเทียมคู่ลากเกวียนหรือรถ  เป็นต้น  [ล. ว่า  ตัว, อัน ]
ทูบ	ไม้ที่ยื่นจากตัวเกวียนออกไปติดกับแอก  [ล. ว่า  อัน ]
ประทุน		หลังคาเรือรถหรือเกวียนที่มีรูปโค้งคุ่ม   [ล. ว่า  หลัง ]
กระบอกเพลา	ไม้แข็งที่ตอกอัดไว้ในรูดุมเกวียน  สำหรับสอดเพลาเข้าในรูนั้น  ป้องกันมิให้รูดุมคราก   [ล. ว่า  กระบอก ]
ล้อ	ส่วนของรถหรือเกวียนซึ่งเป็นวงกลมสำหรับหมุนเคลื่อนไป    [ล. ว่า  ล้อ ]
กง	ส่วนรอบของล้อรถหรือเกวียน  [ล. ว่า  กง,  วง ]
กำ	ซี่ล้อรถหรือเกวียน   [ล. ว่า  ซี่ ]
ดุม	ส่วนกลางของล้อเกวียนหรือล้อรถที่มีรูสำหรับสอดเพลา  [ล. ว่า  ดุม ]
เพลา	แกนสำหรับสอดในดุมรถหรือดุมเกวียน   [ล. ว่า  เพลา ]
ไม้แปรก	เครื่องเกวียนหรือรถสำหรับประกบหัวเพลากับคานกันลูกล้อไม่ให้เลื่อนหลุด
กระโปก		เครื่องเกวียนสำหรับยึดเพลาติดอยู่กับตัวทูบ  [ล. ว่า  ลูก ]
กระพอง, กำพอง		ตัวไม้อันบนที่เป็นราวลูกกรงเรือนหรือเกวียน  [ล. ว่า  ตัว, อัน ]
กระทงเพชร	ไม้ติดขวางรองแคร่เกวียนเพื่อยึดไม่ให้แคร่แยกออกไป    [ล. ว่า  กระทง ]
เลา	ไม้ลองในที่สอดเพลาในดุมเกวียน   [ล. ว่า  อัน ]
ตะหลุง		ไม้แก่นเจาะเป็นรูสำหรับฝังหัวดุมท้ายดุมสอดเพลาเพื่อไม่ให้เพลาแกว่ง

ฝ 8  -    ฝ 10  รถชนิดต่าง ๆ
ฝ 8  รถที่เคลื่อนที่โดยใช้แรงคน
รถลาก;  รถเจ๊ก (ปาก)		รถ 2 ล้อใช้คนลาก
จักรยาน, รถจักรยาน;   รถถีบ(ปาก)	รถ 2 ล้อ ใช้เท้าถีบให้ล้อหมุน
รถจักรยานสามล้อ, รถสามล้อ;  สามล้อ (ไม่ทางการ) 	รถ 3 ล้อ ใช้เท้าถีบให้ล้อหมุน
รถซาเล้ง;   ซาเล้ง (ไม่ทางการ)		รถ 3 ล้อมีกระบะบรรทุกของอยู่ด้านหน้า  ใช้เท้าถีบให้ล้อหมุน

ฝ 9  รถที่เคลื่อนที่โดยใช้แรงม้า
รถม้า;  รถเทียมม้า (เขียน) 	รถที่ใช้ม้าลาก
รถศึก				รถเทียมม้าที่ใช้ในการสงครามสมัยก่อน

ฝ  10  รถที่เคลื่อนที่โดยใช้เครื่องยนต์
รถยนต์		รถที่มีล้อตั้งแต่  3  ล้อ  แล่นด้วยกำลังเครื่องยนต์หรือพลังงานอื่น   ยกเว้นที่เดินบนราง
จักรยานยนต์,  รถจักรยานยนต์;  รถเครื่อง,  รถมอเตอร์ไซด์,  มอเตอร์ไซด์(ปาก)	รถจักรยานที่มีเครื่องยนต์
รถสามล้อเครื่อง;  สามล้อเครื่อง (ไม่ทางการ) ;  ตุ๊ก ๆ ,  รถตุ๊ก ๆ ,  รถแต๊ก ๆ (ปาก)	รถจักรยานสามล้อ ที่มีเครื่องยนต์
รถนั่ง,  รถยนต์นั่ง	รถยนต์ที่ใช้สำหรับนั่ง
รถบ้าน		รถยนต์นั่งของส่วนบุคคล เช่น  เขาเลิกอาชีพขับแท็กซี่ไปขับรถบ้าน
รถส่วนตัว	รถยนต์นั่งของเอกชนใช้งานส่วนตัว  เช่น  คนไทยคงจะใช้รถส่วนตัวน้อยลง  ถ้าการขนส่งมวลชนดีกว่านี้
รถหลวง	รถของราชการ
รถพระที่นั่ง	รถที่พระมหากษัตริย์และพระราชวงศ์ชั้นสูงประทับ
รถพระประเทียบ	รถผ่านใน ;   โดยอนุโลมเรียกรถประจำตำแหน่งสมเด็จพระสังฆราช
รถที่นั่ง		รถที่เจ้านายประทับ
รถรับจ้าง	รถยนต์ที่รับจ้างส่งผู้โดยสารเป็นส่วนบุคคลหรือบรรทุกของไปส่ง
แท็กซี่,  รถแท็กซี่	รถยนต์ที่รับจ้างส่งผู้โดยสารเป็นส่วนบุคคล
แท็กซี่มิเตอร์	แท็กซี่ที่ติดตั้งมิเตอร์  คำนวณค่าโดยสารตามอัตราที่ทางการกำหนด
รถเช่า		รถยนต์ที่เช่าเพื่อการเดินทาง  เป็นต้น
รถโดยสาร,  รถโดยสารประจำทาง,  รถประจำทาง , รถยนต์โดยสารประจำทาง ;  รถเมล์ (ปาก)รถยนต์ขนาดใหญ่รับผู้โดยสารไปตามเส้นทางประจำ
รถโดยสารไม่ประจำทาง		รถยนต์ขนาดใหญ่รับผู้โดยสารไปตามเส้นทางที่ตกลงกัน
รถสองแถว ;  สองแถว (ไม่เป็นทางการ)		รถโดยสารมีที่นั่งคล้ายม้ายาวตั้งตามยาวชิดข้างรถ  เว้นที่ว่างตรงกลาง
รถเมล์เล็ก	รถสองแถว;  รถโดยสารขนาดเล็ก
สี่ล้อเล็ก		รถยนต์ขนาดเล็กกว่ารถสองแถว
เก๋ง,  รถเก๋ง 	รถยนต์นั่ง  หลังคามักทำด้วยโลหะ  เช่น  ขี่เก๋งอย่าลืมเกวียน
รถประทุน	รถยนต์นั่งที่หลังคาทำด้วยผ้าใบ
รถจี๊ป		รถยนต์นั่ง  หลังคามักเป็นผ้าใบ  ใช้งานสมบุกสมบัน
รถตรวจการณ์	รถยนต์นั่งขนาดใหญ่มีที่นั่ง 3 ตอน
รถสปอร์ต	รถยนต์หรือรถจักรยานที่สร้างรูปกะทัดรัด  เพรียว  และเบา
รถแข่ง		รถยนต์ที่กำลังแรงม้าสูง ใช้แข่ง
รถบรรทุก;   รถกุดัง (ปาก)	รถยนต์ที่ใช้บรรทุกสิ่งของ
รถบรรทุกสิบล้อ;  รถสิบล้อ,  สิบล้อ(ไม่ทางการ)	รถบรรทุกขนาดใหญ่มี 10 ล้อขึ้นไป
รถกระบะ	รถบรรทุกขนาดเล็กที่ต่อตัวถังอย่างกระบะ
รถบรรทุกเล็ก ;  ปิกอัป,  รถปิกอัป (ปาก)		รถบรรทุกขนาดเล็ก  ตัวถึงเป็นโลหะ  ไม่มีหลังคา
รถตู้,  รถแวน		รถยนต์ขนาดเล็ก  ข้างหลังปิดทึบ
รถน้ำ		รถยนต์ที่บรรทุกน้ำ
รถน้ำมัน	รถยนต์ที่บรรทุกน้ำมัน
รถขยะ		รถยนต์สำหรับขนขยะและสิ่งปฏิกูล
รถดับเพลิง	รถยนต์ที่บรรทุกเจ้าหน้าที่ตำรวจและสายสูบน้ำพร้อมหัวสูบไปดับเพลิง
รถพยาบาล	รถยนต์ที่ใช้รับส่งผู้ป่วยหรือบรรทุกแพทย์พยาบาลพร้อมเวชภัณฑ์ไปรักษาคนไข้ตามถิ่นต่าง ๆ
รถหวอ (ปาก)	รถดับเพลิงหรือรถพยาบาลที่เปิดเสียงไซเรนได้ในเวลาแล่น
แทรกเตอร์ ,  รถแทรกเตอร์	รถมีล้อใหญ่สำหรับลากไถและขุดตอ  เป็นต้น
รถอีแต๋น,  อีแต๋น(ปาก)		รถที่ไม่มีตัวถังมีเครื่องยนต์ข้างหน้า
รถยก;  รถดัมป์ (ปาก)		รถขนดิน  อิฐ  เป็นต้น  ที่ยกกระทะเทได้
รถบดถนน	รถที่ล้อใหญ่และหนักมากทำด้วยโลหะ  ใช้ปรับพื้นให้เรียบ
รถนาค		รถที่ใช้สูบน้ำเข้านา
รถไถ		รถแทรกเตอร์ที่ใช้ไถนา
รถรบ		รถรบที่ใช้ในการรบ
รถเกราะ	รถรบที่หุ้มเกราะ  ใช้ล้อยาง
รถถัง ;  รถแทงก์ (ปาก)		รถรบที่ล้อเป็นเหล็กต่อกัน
รถตีนตะขาบ		รถที่ล้อเป็นเหล็กต่อกันมักหมายถึงรถถัง  รถแทรกเตอร์

ฝ 11  ส่วนประกอบรถยนต์
หลังคา		ส่วนบนของรถ
ประทุน, เพลา		ดูความหมายใน ฝ 7 
ตัวถัง  		ส่วนที่เป็นรูปคันรถ
หน้าหม้อ	ส่วนหน้าของรถยนต์
กระโปรง,  ฝากระโปรง		ฝาครอบเครื่องที่หน้าหม้อรถยนต์ [ ล. ว่า  แผ่น, อัน ] 
กันชน		เครื่องป้องกันการกระทบกระแทกด้านหน้าและด้านหลัง
เครื่องล่าง 	อุปกรณ์ประกอบที่อยู่ใต้พื้นรถยนต์  เช่น แหนบ  ล้อ  ลูกหมาก
แหนบ		แผ่นเหล็กซ้อน ๆกันรูปคานโค้งยุบลงและดีดขึ้นได้คล้ายสปริงใช้รับความสะเทือน เช่น  แหนบรถเดาะ  ต้องเอาไม้ดาม  [ ล. ว่า  ชุด, ถ้าแยกออกว่า  แผ่น ] 
โช้กอั้บ		เครื่องกันสะเทือนของรถยนต์
ล้อ, ลูกล้อ	ส่วนของรถซึ่งเป็นวงกลมสำหรับหมุนเคลื่อนพารถไป  [ ล. ว่า  ล้อ ] 
กระทะล้อ,  กระทะ	ส่วนของล้อทำด้วยเหล็ก
คิ้ว		ส่วนของตัวถังที่มีลักษณะโค้งอยู่เหนือลูกล้อ
บังโกลน, บังโคลน 	เครื่องบังเหนือล้อรถ  ป้องกันโคลนมิให้กระเด็นขึ้นมา
ดุมรถ		ส่วนกลางของล้อรถที่มีรูสำหรับสอดเพลา
ไฟ		อุปกรณ์ให้ความสว่าง  ถ้าอยู่ที่หน้ารถ  เรียก ไฟหน้า   ถ้าอยู่ที่หลังรถ  เรียก  ไฟท้าย
หูช้าง		แผ่นสำหรบเปิดรับลมหรือระบายลม  รูปคล้ายหูช้าง  [ ล. ว่า  แผ่น, อัน ] 
กระจก		แผ่นใสกรุ 4  ด้านของตัวถังทำด้วยกระจก  เป็นต้น  มีทั้งกระจกตัวรถ ,  กระจกหน้า, กระจกหลัง
ก้านและใบปัดน้ำฝน,  ที่ปักน้ำฝน		อุปกรณ์สำหรับปัดน้ำฝนจากกระจกหน้า
พวงมาลัย	เครื่องสำหรับจับ  รูปเป็นวงแหวนเพื่อบังคับให้รถหรือเรือเลี้ยวไปตามประสงค์  เช่น  เขาฝืนพวงมาลัยมาทางด้านซ้าย
แตร,  แตรรถยนต์	เครื่องสำหรับบีบหรือกดให้เกิดเสียงเป็นสัญญาณของรถยนต์
เครื่องยนต์	เครื่องจักที่ให้กำเนิดพลังงานหรือทำให้วัตถุเคลื่อนที่  เช่น  เครื่องยนต์จาม,  เครื่องยนต์ดับ,  เครื่องยนต์เดินเรียบ  ไม่กระตุกหรือกระชาก
แบตเตอรี่	หม้อไฟฟ้าที่ทำหน้าที่เก็บพลังงานไฟฟ้าและจ่ายพลังงานไฟฟ้าสำหรับการสตาร์ตเครื่องยนต์
กระบอกสูบ	ส่วนของเครื่องจักรเครื่องยนต์  ลักษณะเป็นโพรงรูปกระบอกอยู่ในเสื้อสูบ  เป็นช่องสำหรับบังคับให้ลูกสูบเคลื่อนไปมา  [ ล. ว่า  กระบอก ] 
เสื้อสูบ		ส่วนของเครื่องยนต์ที่หุ้มกระบอกสูบ
ฝาสูบ		ส่วนของเครื่องยนต์ที่ครอบอยู่บนเสื้อสูบ  มีช่องน้ำและช่องน้ำมันหล่อลื่น
ลูกสูบ		ส่วนของเครื่องยนต์  ทำหน้าที่อัดไอน้ำมันเชื้อเพลิงผสมอากาศเข้าไปในกระบอกสูบเพื่อให้จุดระเบิด  แล้วรับกำลังจากแรงระเบิดส่งต่อไปยังก้านสูบ  แล้วขับไล่ไอเสียออกไป
ปลอกสูบ	ส่วนของกระบอกสูบที่รองรับการเสียดสีจากลูกสูบ  สามารถถอดเปลี่ยนได้  มีสองแบบคือ  แบบเปียกและแบบแห้ง
แหวนลูกสูบ	วงแหวนที่สวมรัดลูกสูบ
กระโปรงลูกสูบ		บริเวณส่วนล่างของลูกสูบถัดจากร่องแหวนลงมาจนถึงขอบล่างสุด
ก้านสูบ			ส่วนของเครื่องยนต์ที่อยู่ระหว่างลูกสูบกับเพลาข้อเหวี่ยง
ข้อเหวี่ยง,  ข้อเสือ	ส่วนของเครื่องยนต์ที่ต่อกับก้านสูบและเพลา  ทำหน้าที่รับแรงดันจากก้านสูบซึ่งเป็นแรงตรงให้เปลี่ยนเป็นแรงหมุน
เพลาข้อเหวี่ยง		ส่วนของเครื่องยนต์ที่ต่อกับข้อเหวี่ยง  ทำหน้าที่หมุน
คาร์บูเรเตอร์		อุปกรณ์ที่ผสมน้ำมันเชื้อเพลิงกับอากาศให้ได้อัตราที่ถูกต้อง  เช่น  เครื่องยนต์สตาร์ตไม่ติดเพราะคาร์บูเรเตอร์สกปรก
นมหนู		ส่วนประกอบของคาร์บูเรเตอร์มีรูฉีดน้ำมันออกมาเป็นฝอย
คันเร่ง		ส่วนของเครื่องยนต์ที่ต่อจากคาร์บูเรเตอร์   ทำหน้าทีเร่งเครื่องยนต์ให้ทำงานแรงขึ้น  เช่น คนขับเหยียบคันเร่ง
คันส่ง		ส่วนของเครื่องยนต์ในระบบบังคับเลี้ยว  ทำหน้าที่ถ่ายทอดแรงกระทำจากการหมุนพวงมาลัยไปยังล้อ
คอยล์		อุปกรณ์ไฟฟ้าซึ่งใช้ประกอบกับเครื่องยนต์ของรถยนต์ ทำหน้าที่แปลงไฟฟ้าแรงต่ำจากแบตเตอรี่ให้เป็นไฟฟ้าแรงสูงเพื่อทำให้เกิดประกายไฟฟ้าที่เขี้ยวหัวเทียน
หัวเทียน	อุปกรณ์ที่ทำให้เกิดประกายไฟเพื่อจุดระเบิดไอน้ำมันเชื้อเพลิงผสมอากาศภายในกระบอกสูบ  เช่น  เครื่องยนต์สตาร์ตไม่ติดเพราะหัวเทียนบอก  [ ล. ว่า  ตัว, หัว ] 
จานจ่าย		อุปกรณ์ที่ส่งกระแสไฟฟ้าไปยังหัวเทียนตามจังหวะที่เหมาะสม
หัวนกกระจอก		อุปกรณ์ที่สวมอยู่ตรงกลางจ่ายไฟ  ทำหน้าที่หมุนจ่ายกระแสไฟไปยังหัวเทียน  [ ล . ว่า   ตัว ]
หม้อน้ำ		หม้อบรรจุน้ำที่ติดตั้งในเครื่องยนต์หรือเครื่องจักรเพื่อต้มเกิดไอเป็นแรงดัน ;   หม้อใส่น้ำกันร้อยสำหรับเครื่องยนต์บางชนิด
รังผึ้ง 		เครื่องสำหรับระบายความร้อนของหม้อน้ำรถยนต์  มีลักษณะคล้ายรังผึ้ง
เกียร์,  เกีย	ส่วนของเครื่องยนต์ซึ่งเปลี่ยนความเร็วมาเป็นกำลังดันของเครื่องยนต์  เช่น คนขับเข้าเกียร์สตาร์ตรถ
เกียร์กระปุก	เกียร์รถที่ติดกับพื้นรถ
เกียร์มือ		เกียร์รถที่ติดกับแกนพวงมาลัย
คลัตช์		อุปกรณ์ที่ทำหน้าที่ส่งพลังงานหรือตัดพลังงานซึ่งถ่ายทอดจากเครื่องยนต์ไปยังเกียร์  เช่น  รถหยุดกึกเพราะคลัตช์หลุด
เบรก		เครื่องห้ามความเร็วในการหมุนของล้อรถ  เช่น  คนขับเหยียบเบรกจนตัวโก่ง
ผ้าเบรก		แผ่นวัสดุซึ่งทำจากแร่ใยหินผสมใยฝ้ายและลวดทองแดงทำให้ทนความร้อนได้สูงและมีความฝืด
ท่อไอเสีย	ท่อที่ต่อจากห้องเผาไหม้ของเครื่องยนต์เพื่อระบายก๊าซและช่วยลดเสียงระเบิดที่เกิดจากการเผาไหม้   [ ล . ว่า   ท่อ ]
ลูกหมาก	ข้อต่อชนิดหนึ่งที่ใช้ต่อปลายคันชักคันส่งของระบบบังคับเลี้ยงปลายด้านหนึ่งเป็นลูกกลมคล้ายลูกหมาก  สวมอยู่ในเบ้า
ขาไก่,  แขนพิตแมน	แท่งเหล็กเจาะรูที่ปลายทั้ง  2  ข้าง  ลักษณะคล้ายขาไก่  ทำหน้าที่รับแรงจากเพลาพิตแมนส่งไปยังคันส่งของระบบบังคับเลี้ยว
ปีกนก		อุปกรณ์ที่ติดตั้งอยู่ระหว่างล้อหน้ากับโครงรถ   เมื่อล้อหน้าเคลื่อนที่ขึ้นลงตามสภาพผิวทางที่ไม่เรียบ  ปลายชิ้นส่วนจะขยับขึ้นลงตามล้อด้วย  คล้ายกับการขยับปีกของนก
หนวดกุ้ง,  เหล็กยึดปีกนกล่าง	ท่อนเหล็กที่ยึดไม่ให้ปลายปีกนกอันล่างเคลื่อนที่ไปข้างหน้าข้างหลัง
เฟือง		ล้อที่สามารถถ่ายทอดกำลังได้โดยอาศัยการขบกันของฟันบนขอบล้อ  เปลี่ยนแปลงอัตราเร็วและทิศทางของการหมุน
ปะเก็น		แผ่นวัสดุที่ใช้อัดระหว่างชิ้นส่วนสองชิ้นไม่ให้เกิดช่องว่าง
หม้อกรองอากาศ		อุปกรณ์ที่ติดตั้งบนคาร์บูเรเตอร์หรือช่องดูดอากาศ  สำหรับกรองสิ่งสกปรกออกไปก่อนที่จะเข้าเครื่องยนต์
เกจ		เครื่องวัดค่าต่าง ๆ เช่น  วัดปริมาตร  ความดันวาล์ว อุปกรณ์ซึ่งสามารถเปิดหรือปิดได้เพื่อปล่อยหรือป้องกันการไหลของก๊าซหรือของเหลว  เช่น  วาล์วไอเสียของเครื่องยนต์

ฝ 12   รถที่ไม่ได้แล่นบนถนน
รถไฟ ;  ม้าเหล็ก (สำ)	รถที่พ่วงกันเป็นขบวนยาว  ขับเคลื่อนโดยมีหัวรถจักรลากให้แล่นไปตามราง   [ ล . ว่า   คัน, ขบวน ]
รถราง	 	รถที่แล่นตามรางด้วยกำลังไฟฟ้า  [ ล . ว่า   คัน ]
รถไฟฟ้า	รถที่พวงกันเป็นขบวนยาวแล่นไปตามรางด้วยกำลังไฟฟ้า
รถใต้ดิน, รถไฟใต้ดิน	รถไฟที่วิ่งในอุโมงค์ใต้ดิน  [ ล . ว่า   ขบวน ]
รถรางลอยฟ้า, รถรางแขวน, รถลอยฟ้า	รถที่แล่นตามรางที่อยู่ในระดับสูงเหนือพื้น
รถกระเช้า;  เคเบิลคาร์ (ปาก)	รถที่มีลักษณะคล้ายกระเช้า  ไปตามสายข้ามเขาหรือขึ้นจากเชิงเขาสู่ยอดเขา
รถโยก		รถรูปคล้ายกระบะ  ใช้โยกให้วิ่งไปบนทางรถไฟ

ฝ  13  ชนิดของรถไฟ
รถธรรมดา ;  รถหวานเย็น (ปาก)		รถไฟที่จอดรับทุกสถานี
รถเร็ว	รถไฟที่ใช้ฝีจักรเร็ว  ไม่จอดรับบางสถานี
รถด่วน		รถไฟที่ใช้ฝีจักรเร็วมาก  จอดรับเฉพาะสถานีสำคัญ

ฝ  14  รถในขบวนรถไฟ
รถจักร,  หัวรถจักร	รถไฟคันหน้าที่มีเครื่องยนต์  ใช้ลากจูงขบวน
โบกี้,  รถพ่วง	รถพ่วงในขบวนรถไฟ
รถโดยสาร	รถไฟตู้ที่จัดไว้สำหรับผู้โดยสาร
รถนอน		รถไฟตู้ที่จัดให้ผู้โดยสารนอนเวลากลางคืน
รถเสบียง	รถไฟตู้ที่ใช้เป็นที่ปรุงและจำหน่ายอาหาร
รถสินค้า,  รถตู้		รถไฟตู้ที่ใช้บรรทุกสินค้ามักปิดทึบหมด

ฝ 15  ส่วนประกอบของรถไฟ
ตะแกรงหน้าหัวรถจักร		เหล็กที่มีตาห่างเหมือนตะแกรงอยู่หน้าหัวรถจักร

ฝ  16   ส่วนประกอบของรถราง
สาลี่		คันเหล็กติดอยู่บนหลังคารถรางปลายมีลูกรอกพาดอยู่ที่สายไฟฟ้าเพื่อเป็นทางให้ไฟเข้าเครื่อง  [ ล . ว่า   คัน ]

ฝ  17   อาการของรถ
แล่น	เคลื่อนไป  เช่น  แล่นปรูดปราด,  แล่นปร๊าด,  แล่นเป็นงูเลื้อย,  แล่นเลียบไหล่เขา, แล่นตามอย่างกระชั้นชิด,  แล่นสวน, แล่นคู่คี่กันมา
วิ่ง	แล่นเร็ว  เช่น  รถวิ่งเรียบ, วิ่งกึงกัง, วิ่งโขยกเขยก, วิ่งกินทางไปด้านขวา, วิ่งแข่งกันมา
คลาน, คืบคลาน 		แล่นช้ามาก  เช่น  รถค่อย ๆ คลานไปทีละนิดๆ 
ไต่	แล่นช้า ๆ ตามทางแคบบนที่สูง  เช่น  รถไต่ไปตามไหล่เขา
กระโจน,  พุ่ง	แล่นเร็วมาก  เช่น  รถพุ่งไปข้างหน้าเหมือนธนูแล่นออกจากแหล่ง
ไหล	เลื่อนไป เช่น  ระวังรถไหล
ส่าย	เหไปมาไม่ตรงทาง  เชน  รถส่ายไปมา
หยุด	ไม่แล่นต่อ เช่น   รถหยุดกึก
คว่ำ ,  พลิกคว่ำ		กลับเอาหลังคาลงล่าง  เช่น  รถแฉลบพลิกคว่ำ
จอด	อยู่กับที่  เช่น  รถจอดอยู่ในโรง
ตาย	อยู่กับที่เพราะเครื่องยนต์เสีย
ประสานงา (สำ)		แล่นเข้าชนกันอย่างแรง  เช่น รถเมล์ประสานงากับรถเก๋ง
เฉี่ยว, ชน, ทับ, เลี้ยว, สะกิด	ดูความหมายใน  ท 267,  ท 273,  ท 212,  ฉ  56,  ร 89

ฝ  18   ยานที่เคลื่อนไปในอากาศ
อากาศยาน	ยานที่แล่นไปในอากาศ  เช่น  เครื่องบิน เฮลิคอปเตอร์
เครื่องบิน ;  เรือบิน (ไม่ทางการ)		อากาศยานที่ลอยตัวอยู่ในอากาศได้ด้วยการให้พลังงานกลแก่อากาศโดยรอบ  ก่อให้เกิดแรงพยุงขึ้นโต้ตอบกับความถ่วงของโลก  และใช้เครื่องยนต์ขับเคลื่อน  มีชนิดต่าง ๆ เช่น เครื่องบินโดยสาร,  เครื่องบินพาณิชย์,  เครื่องบินแบบ 2 เครื่องยนต์  [ ล . ว่า   เครื่อง, ลำ ]
เครื่องบินพระที่นั่ง	เครื่องบินที่พระมหากษัตริย์และพระราชวงศ์ชั้นสูงประทับ
เฮลิคอปเตอร์ ;  คอปเตอร์ (ปาก) 		อากาศยานที่ลอยตัวขึ้นได้โดยอาศัยใบพัดขนาดใหญ่เบื้องบนของลำตัว ใช้เครื่องยนต์ขับเคลื่อน   [ ล . ว่า  เครื่อง, ลำ ]
เฮลิคอปเตอร์พระที่นั่ง	เฮลิคอปเตอร์ที่พระมหากษัตริย์และพระราชวงศ์ชั้นสูงประทับ
เรือเหาะ		ยานซึ่งเบากว่าอากาศและใช้เครื่องยนต์ขับเคลื่อน
บอลลูน, บัลลูน		ดูความหมายใน ม 23 
โพยมยาน	ยานที่แล่นไปในฟ้า

ฝ  19   ยานที่เคลื่อนไปในอวกาศ
ยานอวกาศ	ยานที่แล่นไปนอกบรรยากาศของโลก
จรวด		อาวุธหรือยานอวกาศที่ขับเคลื่อนด้วยความเร็วสูงมากโดยใช้เชื้อเพลิงในตัวเองเผาไหม้เป็นแก๊สพุ่งออกมาจากส่วนท้าย  [ ล . ว่า   ลำ ]
จานบิน, จานผี	วัตถุบินลักษณะคล้ายจาน 2 ใบคว่ำประกบกัน  บางคนเชื่อว่าเป็นยานอวกาศจากดวงดาวอื่น   [ ล . ว่า   ลำ ]
ดาวเทียม	วัตถุที่มนุษย์สร้างขึ้นเลียนแบบบริวารของดาวเคราะห์เพื่อให้โคจรรอบโลก  หรือรอบเทห์ฟากฟ้าอื่น  มีอุปกรณ์สำหรับเก็บรวบรวมข้อมูลเกี่ยวกับอากาศและถ่ายทอดข้อมูลนั้นมายังโลก   [ ล . ว่า   ดวง ]
 
ฝ  20  อาการของเครื่องบิน
ทะยาน, เหิน	ดูความหมายใน  ท 264,  น 221
ร่อน	บินเป็นวงโค้ง  เช่น  เครื่องบินร่อนลงจอด
ดำดิ่ง	พุ่งลงมามาก  เช่น  เครื่องบินดำดิ่ง
จิกหัว	พุ่งลงอย่างรวดเร็ว  เช่น  เครื่องบินจิกหัวลง
ควงสว่าน  	หมุนเหมือนเกลียวสว่าน
ตก ;   ดิ่งนรก (สำ)	ลงสู่พื้นด้วยอุบัติเหตุ

ฝ  21  ยานทางน้ำ
เรือ ;  ดรณี,  ตารณี,  นาวา,  นาวี,  นาเวศ , เภตรา(กวี)	ยานพาหนะที่ใช้สัญจรไปมาในน้ำ   [ ล . ว่า   ลำ ]
เรือพระที่นั่ง	เรือที่พระมหากษัตริย์และพระราชวงศ์ชั้นสูงประทับ
เรือที่นั่ง 	เรือที่เจ้านายประทับ
แพ	ไม้หรือสิ่งอื่นที่เอามาผูกมัดติดกันมาก ๆ สำหรับใช้เป็นพาหนะทางน้ำ  [ ล . ว่า   แพ ]
แพลูกบวบ	แพที่เอาไม้ไผ่มาก ๆ มามัดรวมกันเป็นแพ
แพขนานยนต์	เรือบรรทุกคนโดยสารรถยนต์หรือสิ่งของข้ามฟาก  มีลักษณะคล้ายแพขนาดใหญ่

ฝ  22   ชนิดของเรือ
เรือขุด	เรือที่นำไม้ซุงมาขุดด้านบนให้เป็นรางแล้วเบิกปากออกให้กว้าง  เช่น  เรือมาด  เรือชะล่า  เรือพายม้า
เรือต่อ	เรือที่นำไม้กระดานมาต่อเป็นรูปเรือ  อาศัยกงหรือมือลิงเป็นเครื่องยึด  เช่น  เรือสำปั้น  เรือบด  เรืออีแปะ

ฝ  23 -  ฝ  25  เรือชนิดต่าง ๆ
ฝ  23  เรือขุด
เรือมาด		เรือขุดที่เบิกแล้ว  แต่ไม่ได้เสริมกราบ
เรือพายม้า	เรือขุดเสริมกราบขนาดใหญ่  ข้างกราบมีราโท  ท้ายเรือมีขยาบสำหรับพักอาศัย  หัวท้ายงอน
เรือมอ		เรือขุดเสริมกราบขนาดใหญ่รูปคล้ายเรือพายม้า  ใช้บรรทุกของ
เรือชะล่า	เรือขุด  ท้องแบน  ไม่ได้เบิกปาก
เรืออีโปง	เรือคล้ายเรือชะล่า  แต่สั้นกว่าทำด้วยโคนต้นตาลผ่าซีก  ท้ายเรือเล็กกว่าหัวเรือ
เรือหางแมงป่อง,  เรือแม่ปะ	เรือคล้ายเรือชะล่า  แต่ใหญ่กว่า  มีประทุนอยู่กลาง  ท้ายงอนอยางหางแมงป่อง
เรือกอและ, เรือกอแหละ,  เรือกุแหละ	เรือขุดเสริมข้างกระดาน  มีรูปเพรียว  หัวและท้ายแหลมสูง
เรือสำปันนี	เรือคล้ายเรือมาด	แต่หัวแบนโตเรี่ยน้ำ  ใช้ถ่อและแจว
เรือยาว		เรือพายรูปเพรียวยาว  ใช้เป็นเรือแข่ง
เรือผีหลอก	เรือแจว  กราบเรือทางขวาติดแผ่นกระดานทาสีขาวลาดลงแประน้ำ  กราบซ้ายมีตาข่ายกันมิให้ปลาและกุ้งกระโดดข้าม  ใช้จับสัตว์น้ำเวลากลางคืน

ฝ  24  เรือต่อ
เรือสำปั้น	เรือต่อขนาดเล็ก หัวท้ายเชิด
เรือเก๋งพั้ง	เรือสำปั้นขนาดใหญ่  มีเก๋งกลางลำ
เรือเข็ม	 	เรือพายขนาดเล็ก  รูปเรียว  คล้ายเข็ม
เรือโอ่		เรือพายขนาดเล็ก  รูปเพรียว  ล่มง่าย
เรือขมวดยา, เรือโขมดยา		เรือพายหัวท้ายงอน
เรือแหวด	เรือแจว  มีเก๋งรูปยาวๆ ท้ายโตและสูง
เรืออีแปะ	เรือท้องแบน  ไม่เสริมกราบ
เรือเอี้ยมจุ๊น	เรือบรรทุกขนาดใหญ่  ท้องเรือโค้งกลม
เรือกระแชง 	เรือบรรทุกเล็กกว่าเอี้ยมจุ๊น  ท้องเรือเป็นสัน
เรือโล้		เรือท้ายตัด  ใช้โล้ไป
เรือบด		เรือรูปเพรียว  หัวท้ายเรียว  ถ้าใช้กรรเชียง  มักท้ายตัด
เรือใบ		เรือที่แล่นโดยใช้ใบขึงรับลม
เรือเดินทะเล,  เรือเดินสมุทร  	เรือขนาดใหญ่แล่นในทะเล
เรือตะเภา, เรือสะเภา,  เรือสำเภา	เรือเดินทะเลแบบจีน  แล่นด้วยใบ
กำปั่น,  เรือกำปั่น	เรือเดินทะเลแบบฝรั่ง  มีรูปร่างเพรียว  ในสมัยแรก ๆ แล่นด้วยใบ  เรียกว่า  กำปั่นใบ     ต่อมาใช้เครื่องจักรไอน้ำ  เรียกว่า  กำปั่นไฟ
เรือกล,  เรือกลไฟ	เรือใหญ่แล่นไปด้วยเครื่องจักรที่ใช้กำลังไอน้ำ
เรือไอ		เรือแล่นด้วยเครื่องจักรที่ใช้กำลังไอน้ำ  ขนาดเล็กกว่าเรือกลไฟ
เรือยนต์		เรือที่ไปด้วยเครื่องยนต์
เรือหางยาว	เรือยนต์รูปเพรียวยาว  ขับเคลื่อนด้วยเครื่องยนต์สำหรับติดท้ายเรือ  มีหางยาวติดใบจักรใช้แทนหางเสือไปในตัว
เรือสองตอน 	เรือยนต์  ยาวครึ่งหนึ่งของเรือหางยาว
เรือท้องแบน	เรือที่ท้องแบนกินน้ำตื้นสำหรับลำเลียงทหารหรืออาวุธยุทโธปกรณ์ขึ้นบก
เรือฉลอม	เรือหัวท้ายงอนเรียว  กลางป่อง
เรือตังเก		เรือสำหรับจับปลา  ด้ายท้ายเรือมีที่สำหรับโรยอวน  ด้านหัวเรือมีที่สำหรับกว้านอวน  มีเก๋ง 2  ชั้น  ชั้นล่างเป็นที่ติดตั้งเครื่องยนต์   ชั้นบนเป็นที่สำหรับดูทิศทาง

ฝ 25  เรือเพื่อประโยชน์เฉพาะ
เรือจ้าง		เรือรับส่งผู้โดยสาร  ปรกติใช้เรือสำปั้น
เรือแท็กซี่	เรือยนต์รับส่งผู้โดยสาร
เรือด่วน		เรือที่แล่นรับผู้โดยสารประจำเส้นทางเฉพาะในแม่น้ำหรือลำคลอง
เรือข้ามฟาก	เรือรับส่งผู้โดยสารข้ามฟาก
เรือเมล์		เรือที่แล่นรับผู้โดยสารในสมัยก่อน
เรือแข่ง		เรือยาวใช้พายแข่งขัน
เรือรบ		เรือที่ใช้ในการรบ
เรือโยง , เรือลากจูง 	เรือที่ใช้ลากเรืออื่น
เรือนำร่อง 	เรือเล็กที่ใช้นำเรือใหญ่กินน้ำลึกเข้าหรืออกจากท่า
เรือขนาน	เรือที่ผูกหรือตรึงติดคู่กันสำหรับข้ามฟาก
เรือบรรทุกสินค้า, เรือสินค้า	เรือที่ใช้บรรทุกสินค้า
เรือข้าว		เรือที่ใช้บรรทุกข้าว
เรือเกลือ		เรือที่ใช้บรรทุกเกลือ
เรือประมง, เรือหาปลา	เรือที่ใช้สำหรับจับปลา
เรือยามฝั่ง	เรือที่ใช้ในการตรวจตราชายฝั่ง
เรือลาดตระเวน	เรือที่ใช้ในการตรวจตราความสงบเรียบร้อยในน่านน้ำ
เรือดำน้ำ	เรือที่อยู่ใต้น้ำได้เป็นเวลานานใช้ในการรบ

ฝ  26   ส่วนประกอบของเรือ
ลำเรือ		ส่วนที่ประกอบกันเป็นรูปเรือไม่รวมสิ่งที่ยื่นออกไป
หัวเรือ		ส่วนต้นของเรือ  เป็นส่วนที่อยู่ใกล้จุดหมายยิ่งกว่าส่วนอื่น
ท้ายเรือ		ส่วนหลังของเรือ
บั้นท้ายเรือ,  พานท้ายเรือ		ส่วนของเรือตั้งแต่กลางลำจนสุดลำเรือ
ระวางเรือ	ช่องว่างในเรือสินค้าซึ่งจะใช้บรรทุกสินค้าได้
ปากเรือ		ขอบรอบลำเรือตอนบน
ปากปลา		ส่วนหัวของสำเภาที่ว่างอยู่ไม่ได้อุดกระดาน
ดาดฟ้า		พื้นราบตอนบนของเรือ  [ ล . ว่า   ดาดฟ้า, แห่ง ]  
ท้องเรือ		ส่วนกลางลำเรือ  มีลักษณะโค้ง
ป้อมบังคับการ, สะพานเดินเรือ ,  หอบังคับการ	พื้นที่ยกสูงขึ้นจากดาดฟ้าเรือสำหรับนายเรือหรือกัปตันเรือบังคับการเดินเรือหรือสั่งการ
จุมโผล่		ฝาปิดช่องทางขึ้นลงเรือดำน้ำหรือดาดฟ้าเรือ
เคบิน		ห้องส่วนตัวภายในเรือโดยสาร
กระดูกงู		ตัวไม้หรือเหล็กที่ทอดตลอดลำเรือสำหรับตั้งกง   [ ล . ว่า   อัน ]  
กง	ไม้รูปโค้งที่ตั้งเป็นโครงเรือ  ถ้าเป็นกงที่มีรูสำหรับน้ำเดินที่ท้องเรือ  เรียก  กงวาน  ถ้าเป็นกงที่ตรึงข้างไม่ถึงท้องเรือสลับกับกงวาน  เรียก  กงค้างหรือกงข้าง   [ ล . ว่า   กง, อัน ]
แคม	ส่วนริมทั้ง 2 ข้างเรือ
กราบ	ไม้เสริมแคมเรือให้สูงขึ้น ;  ส่วนของเรือตอนที่มีไม้เสริม;  ไม้กระดานที่ติดตรงแคมเรือไปตามแนวนอนสำหรับเดิน ;  ส่วนด้านข้างของเรือรบ  [ ล . ว่า   กราบ ]
ก้านตอง	ไม้ขนาบข้างเรือรูปกลม ๆ  คล้ายทางกล้วย  [ ล . ว่า   อัน ]
มือลิง		ไม้สำหรับติดข้างเรืออยู่ระหว่างกงหรือต่อจากกง
ราโท		ไม้สำหรับประกอบข้างเรือ
กระทง		ไม้กระดานที่ยึดกราบเรือหรือพากแคมเรือทั้ง 2 ข้างเป็นตอน ๆ
โขน	 ไม้ที่ต่อเสริมหัวเรือท้ายเรือให้งอนเชิดขึ้นไป
หูกระต่าย, กระทงเงิน 	ไม้ขวางเรืออันที่สุดของหัวเรือหรือท้ายเรือ   [ ล . ว่า   อัน ]
กัญญา		ส่วนที่ตั้งอยู่กลางลำเรือ  มีพื้นพนักเสาม่านและหลังคา
ประทุน		ดูความหมายใน ฝ 7
ขยาบ		เครื่องกันแดดและฝนที่เลื่อนเข้าออกจากประทุนเรือได้
เก๋ง	เครื่องบังมีฝาและหลังคาแบนสำหรับเรือและรถ
ใบ	สิ่งที่ทำด้วยผืนผ้าเป็นต้น สำหรับขึงที่เสากระโดงเพื่อรับลม
เสากระโดง	เสาใบเรือ
เรียว	สายสำหรับรั้งใบเรือ
รังกา	ที่สำหรับคนขึ้นไปยืนสังเกตการณ์บนยอดเสากระโดงเรือ  มักทำเป็นแป้นกลมมีรั้วล้อมรอบ
เลียว	ไม้ที่ขึงใบเรือทั้งล่างและบน  เรียกว่า เลียวล่าง  เลียวบน  [ ล . ว่า   อัน ]
สายระยาง , สายระโยง		สายเชือกหรือลวดที่รั้งเสากระโดงเรือ เป็นต้น
สายเลียว	สายเชือกที่ผูกปลายไม้ที่ขึงใบเรือทั้งล่างและบนสำหรับรั้งใบเรือให้กินลม
จะกูด, จังกูด,  ตะกูด,  หางเสือ		เครื่องถือท้ายเรือ   [ ล . ว่า   อัน ]
พังงา	ไม้ติดหางเสือเรือสำหรับใช้มือจับ
ระนาด		ไม้ไผ่ที่ถักอย่างเรือกสำหรับปูท้องเรือ
สมอ	ของหนักที่ล่ามโซ่หรือเชือกอยู่กับเรือ  เวลาจอดเรือใช้ทอดลงไปในน้ำให้เกาะดินเพื่อไม่ให้เรือเคลื่อนไปที่อื่น
โยทะกา		สมอเรือที่มีก้ามรอบตัว
สายเอก		สายสมอเรือสำเภาทำด้วยเชือกเหนียว  สำหรับลงสมอเมื่อพายุแรง
ตะกาว		ขอสำหรับเกี่ยวเรือ
ขอตะเพรา	ไม้ขอสำหรับเกี่ยวให้เรือเข้าหรือค้ำไม่ให้เรือชนกัน
ลูกตะเพรา	ลูกกลม ๆ ที่ถักด้วยหวายแล้วยัดด้วยกาบมะพร้าว เป็นต้น  แขวนไว้ข้างเรือเพื่อกันกระแทก
หลักแจว	เชือกขดสำหรับผูกแจวกับหลัก
เครื่องเผาหัว	เครื่องยนต์ชนิดที่ต้องเผาหัวสูบให้ร้อนก่อนจึงจะติดเครื่องได้

ฝ  27   อาการของเรือ
ก้าวเฉียง	แล่นเป็นฟันปลา
ใช้ใบ		กางใบให้เรือแล่น
เกย		เลยขึ้นไปข้างบน เช่น  เรือเกยฝั่ง,  เรือเกยหินโสโครก
เกยตื้น		เลยขึ้นไปถึงที่น้ำไม่ลึก
ติดตื้น		ติดอยู่ในที่ที่มีน้ำตื้น   ไม่พอที่เรือจะไปได้
เกยแห้ง		ขึ้นไปค้างอยู่บนบก
ติดแห้ง		ติดอยู่ในที่ที่น้ำแห้งลง  ไม่พอที่เรือจะไปได้
ทอดสมอ	เหวี่ยงสมอลงน้ำเพื่อให้เกาะติดดินใต้น้ำ ;  โดยปริยาย หมายถึง เรือใหญ่จอด
ถอนสมอ	ดึงสมอขึ้น ;  โดยปริยาย  หมายถึง  เรือใหญ่จะออกเดินทาง
เอียง	เสียการทรงตัว  เช่น  เรือเอียงวูบ
ล่ม	พลิกคว่ำลง
อับปาง		ล่ม  จม  หรือแตก   [ ใช้แก่เรือใหญ่ ]  เช่นเรือเดินทะเลอับปาง
โคลง,  แล่น, จอด, ล่องลอย, ลอยละล่อง, จม, แตก 		ดูความหมายใน ท 260,  ฝ 17,  ท 269,   ท 131  

ฝ  30   สิ่งที่ใช้ในการเดินรถ  เดินเรือ
สัญญาณหางปลา,  หางปลา	เครื่องหมายสัญญาณตั้งอยู่บนเสาให้รถไฟเข้าออกได้  [ ล . ว่า   ต้น ]
หัวกุญแจ	เครื่องสับหลีกทางรถไฟ
ทุ่น	สิ่งที่ลอยน้ำสำหรับให้ส่งอื่นเกาะหรือพยุงสิ่งอื่นให้ลอยน้ำ  เช่น  ทุ่นแพ  หรือสำหรับเป็นที่ผูกเรือ  เช่น  ทุ่นสมอ   หรือสำหรับเป็นเครื่องหมายในการเดินเรือ  เช่น  ทุ่นนำร่อง  [ ล . ว่า  ทุ่น ]
โป๊ะ	ทุ่นสำหรับทอดสะพานหรือรองเรือ   [ ล . ว่า   ลูก ]

ฝ  31 สิ่งที่ใช้พุ้ยน้ำหรือถ่อให้เรือเดิน
พาย 	ไม้แบน ๆ  รูปคล้ายสี่เหลี่ยมผืนผ้า  แต่มุมมน  มีด้ามยาวใช้พุ้ยน้ำ    [ ล . ว่า   เล่ม ]
แจว	ไม้ที่คล้องติดกับหลักแจว  ขนาดยาวกว่าพาย  ใช้พุ้ยน้ำ  ไม้ที่สวมหัวแจวสำหรับจับ  เรียก  หมวกแจว  [ ล . ว่า   เล่ม ]
กรรเชียง,  กระเชียง	ไม้รูปคล้ายแจวพาดติดกับหลัก  ใช้พุ้ยน้ำ  [ ล . ว่า  เล่ม, คู่ ]
ถ่อ	ไม้สำหรับยันแล้วดันให้เรือเดิน   [ ล . ว่า   ลำ, เล่ม ]

ฝ   32   สิ่งที่บรรทุกเรือ
อับเฉา		ของถ่วงกันเรือโคลง  มีหินและทราย  เป็นต้น

ฝ   40   สิ่งที่ใช้ในการทำให้ของเคลื่อนที่
ไม้คาน		ไม้ที่ทำให้หัวเรียวท้ายเรียวปลายทั้งสองมีปุ่ม  ให้หาบของ   [ ล . ว่า  เล่ม, อัน ]
สาแหรก	เครื่องหาบของต่าง ๆ ทำด้วยหวายเป็น 4  สาย  ตอนบนทำเป็นหู   [ ล . ว่า ข้าง, คู่ ]
ลูกคลัก		ท่อนไม้สั้น ๆ  เอาเชือกผูกกลางสำหรับขัดแร้วหรือใส่ในโอ่งในไห   แล้วเอาเชือกผูกกับไม้คานหามไป   [ ล . ว่า  ท่อน, อัน ]
ลูกโกลน		สิ่งที่ใช้ต่างลูกกลิ้งวางเป็นระยะ ๆ  ไปเพื่อรองรับสิ่งที่ใหญ่และหนักให้เคลื่อนย้ายไปได้สะดวก
สายพานเลื่อน	สายพานสำหรับวางกระเป๋าเดินทาง  เป็นต้น  ให้เคลื่อนที่ไป
ตะเฆ่		เครื่องบรรทุกของหนัก   รูปเตี้ย ๆ มีล้อหรือราง  ใช้คนหรือสัตว์ลาก   [ ล . ว่า คัน]
สาลี่	เครื่องบรรทุกของหนักชนิด 2 ล้อ  มีขาตั้ง
รถเข็น		ที่บรรทุกหรือบรรจุของมีล้อ  4  ล้อให้เข็นไปได้
รถกุดัง,  รถบรรทุก,  รถบรรทุกสิบล้อ, รถปิกอัป  	ดูความหมายใน ฝ  10
ฝ  42   สิ่งที่ผูกติดตัวไปในการเดินทาง
เครื่องหลัง	สัมภาระที่ทหารหรือนักเดินทาง  เป็นต้น  นำติดตัวไปโดยผูกรัดไว้ข้างหลัง   [ ล . ว่า  ชิ้น, ชุด ]
เป้	ส่วนหนึ่งของเครื่องหลัง

ฝ  50  -  ฝ  61   สถานที่และสิ่งที่สร้างขึ้นสำหรับผู้เดินทางและยานพาหนะ
ฝ 50  สถานที่ที่เกี่ยวกับผู้เดินทาง
ที่พักแรม	ที่พักค้างคืน
โรงแรม		ที่พักคนเดินทาง    [ ล . ว่า  โรง ]
โฮเต็ล (ปาก)	ที่พักคนเดินทางขนาดใหญ่
โมเต็ล		ที่พักคนเดินทางขนาดเล็ก   ที่มีจอดพักรถยนต์ด้วย
เกสต์เฮาส์,  เรือนแรม	ที่พักคนเดินทางขนาดเล็ก  อาจเป็นบ้านหรือตึกที่แบ่งห้องให้เช่า
โรงเตี๊ยม 	ร้านขายอาหารซึ่งมีห้องพักสำหรับคนเดินทางเช่าพักแรมด้วย [ มักใช้ในนิยายจีน ]
ด่าน	ที่สำหรับกักตรวจ   คอยระวังเหตุและป้องกันช่องทางที่จะผ่านเข้าออก   เช่น  ด่านตรวจคนเข้าเมือง

ฝ  51   สถานที่ที่เกี่ยวกับยานพาหนะ
ท่ารถ		ที่จอดรถโดยสาร
ท่าเรือ		ที่จอดเรือ
อู่	ที่ต่อหรือซ่อมรถหรือเรือ ;  ที่ที่ไขน้ำเข้าออกได้สำหรับเก็บเรือหรือซุง   [ ล . ว่า   อู่ ]
โรงรถ		ที่จอดรถซึ่งปลูกสร้างไว้  มีลักษณะเป็นโรง  [ ล . ว่า  โรง ]

ฝ  52   สถานที่ที่เกี่ยวกับการเดินทาง 
สถานี,  สถานีรถไฟ	สิ่งก่อสร้างที่ผู้โดยสารขึ้นหรือลงรถไฟ
สถานีขนส่ง		สิ่งก่อสร้างที่ผู้โดยสารขึ้นหรือลงรถยนต์โดยสาร
ชานชาลา	บริเวณสถานีรถไฟหรือสถานีขนส่งที่ผู้โดยสารมารอขึ้นรถ
ท่ารถ	ที่จอดรถโดยสาร
ท่า,  ท่าน้ำ ;  ดิตถ์,  เดียรถ์,  ติตถ์,  ตีรถะ (กวี)	ที่ริมน้ำสำหรับขึ้นลงหรือจอดเรือ
ขนานน้ำ	ท่าที่เอาเรือ  2  ลำมาจอดเทียบกันแล้วปูกระดานเพื่อให้ขึ้นลงสะดวก
สนามบิน ;  ท่าอากาศยาน (ทางการ)  	ที่สำหรับเครื่องบินขึ้นลง ประกอบด้วยสิ่งก่อสร้างต่าง ๆ มีลานจอดเครื่องบิน  และหอบังคับการบิน  เป็นต้น
กระโจมไฟ,  ประภาคาร,  เรือนตะเกียง	หอสูงซึ่งบนยอดมีไฟฉายแสงบอกสัญญาณในการเดินเรือ   [ ล . ว่า   หลัง ]

ฝ   53   ทาง
ทาง ;   ผลู,  พิถี,  มรรค,  มรรคา,  มารค,  วิถี,  สถล (กวี)		แนวที่ใช้ผ่านไปมาได้  เช่น ทางแยก, ทางโค้ง,  ทางเลี้ยว, ทางขาด, ทางตัน, ทางเบี่ยง, ทางลัด, ทางส่วนบุคคล,  ทางเกวียน,  สถลมารค, ชลมารค   [ ล . ว่า  ทาง, สาย, เส้น ]
ช่องทาง 	ที่ในระหว่างซึ่งเป็นที่ว่างใช้ผ่านไปมาได้  เช่น  บัสเลนเป็นช่องทางสำหรับรถประจำทาง
เส้นทาง		ทางสัญจร  เช่น  เปลี่ยนเส้นทางที่เคยเดิน, เส้นทางรกเรื้อ

ฝ  54   ทางต่าง ๆ 
ทางเดิน ;  รัถยา (กวี)	ทางที่ใช้เดิน
ทางเดินเท้า,  ทางเท้า, บาทวิถี ;   ฟุตบาธ (ปาก)	ทางที่ทำไว้ให้คนเดินอยู่ขนาบถนน [ ล . ว่า   ทาง ]
ฉนวน		ทางเดินซึ่งมีเครื่องกำบัง 2 ข้างสำหรับพระมหากษัตริย์หรือเจ้านายฝ่ายในเสด็จขึ้นลง   [ ล . ว่า  สาย, เส้น ]
ซอย		ทางที่แยกจากทางใหญ่  เช่น  ถนนซอย, คลองซอย  [ ล . ว่า   ซอย ]
ตรอก ;  รัถยา (กวี)	ทางที่แยกจากถนนใหญ่และมีขนาดเล็กกว่าถนน   [ ล . ว่า   ตรอก ]
ตรอกซอกซอย		ตรอกและซอย  [ ใช้ในกรณีที่ไม่เจาะจง ]  เช่น  บ้านอยู่ในตรอกซอกซอย
ทางลัด		ทางที่นำไปสู่จุดหมายได้โดยมีระยะสั้นกว่าเส้นทางอื่น
ทางเบี่ยง	ทางที่เหออกจากทางเดิมซึ่งกำลังซ่อม เป็นต้น
ทางคู่ขนาน 	ทางที่ขนานกันไป
ทางวิ่ง ;  รันเวย์ (ปาก)	ทางสำหรับเครื่องบินแล่นก่อนขึ้นหรือลงจอด
อุมงค์,  อุโมงค์		ช่องหรือทางที่ขุดลงไปใต้ดินหรือในภูเขา   [ ล . ว่า   อุมงค์,  อุโมงค์ ]

ฝ   55  ส่วนของทาง
ปากทาง 	ส่วนต้นของทางสำหรับเข้าออก  เช่น  ยีนคอยอยู่ปากทาง
ต้นทาง		ปากทาง  [ มักใช้แก่ที่ที่ต้องระวังคนเข้าออกเป็นพิเศษอย่างทางเข้าบ่อนการพนัน  เป็นต้น ]
หัวเลี้ยว		ทางตอนที่จะเลี้ยว
สุดทาง		ส่วนสุดท้ายของทาง  ไปต่อไม่ได้

ฝ   56  ทางแยกและวงเวียน
ทางแยก		ที่ซึ่งแยกออกเป็นหลายทาง  เป็นต้นว่า  สามแยก  สี่แยก  ห้าแยก
แพร่ง		ทางแยกทางบก  เช่น  แพร่งสรรพศาสตร์
สามแยก		ที่ซึ่งแยกออกเป็น 3 ทาง
จัตุรัส,  สี่แยก 	ที่ซึ่งแยกออกเป็น  4  ทาง
วงเวียน		ที่ซึ่งมีรูปกลม  เป็นที่รวมของถนนหลายสาย

ฝ  57   ถนนและทางเลื่อน
ถนน		ทางที่ทำขึ้นด้วยการถมดิน กรวด ทราย หรือสิ่งอื่น ๆ อีก  เช่น  ถนนดินลูกรัง,  ถนนลาดยาง, ถนนคอนกรีต, ถนนวงแหวน   [ ล . ว่า   สาย]
ถนนหนทาง(ไม่ทางการ)		ทางที่เป็นถนน  เช่น  ไม่รู้จักถนนหนทางเกรงว่าจะหลง
ถนนรนแคม (ไม่ทางการ)	ถนน [ มักใช้แก่การข้ามถนน เป็นต้น ]  เช่น  จะข้ามถนนรนแคมก็ดูให้ดี ๆ
ถนนหลวง	ถนนซึ่งถือเป็นทางสาธารณะ
ทางเลื่อน	ทางที่เลื่อนไม่ได้

ฝ  58   ถนนต่าง ๆ
ทางหลวง	ทางหรือถนนซึ่งจัดไว้สำหรับการจราจรสาธารณะทางบก  [ ล . ว่า   สาย ]
ทางหลวงแผ่นดิน  	ถนนที่มีความสำคัญด้านการเศรษฐกิจ  การปกครองและการป้องกันประเทศ
ทางหลวงจัดหวัด	ถนนเชื่อมต่อระหว่างศาลากลางจังหวัดกับอำเภอหรือสถานที่สำคัญของจังหวัดนั้น
ทางหลวงชนบท		ถนนสำหรับใช้ติดต่อในอำเภอ  ตำบล และหมู่บ้านของอำเภอ
ทางหลวงเทศบาล	ถนนที่ใช้เป็นทางคมนาคมติดต่อภายในเขตเทศบาล
ทางหลวงสัมปทาน	ถนนที่เอกชนรับอนุญาตจากรัฐบาลให้สร้างขึ้นเพื่อนการคมนาคมหรือเพื่อการอุตสาหกรรม
ทางด่วน		ทางหรือถนนซึ่งสร้างขึ้นเพื่อให้เดินทางได้รวดเร็วและปลอดภัย  ไม่มีทางอื่นตัดผ่านในระดับเดียวกัน  และกำหนดจุดที่ให้ยานพาหนะเข้าออกโดยเฉพาะ  [ ล . ว่า   สาย ]
ทางยกระดับ 		ถนนซึ่งสร้างสูงเหนือพื้นดินเพื่อให้เดินทางได้รวดเร็ว
ถนนวงแหวน		ถนนซึ่งโค้งรอบพื้นที่  มีรูปเหมือนวงแหวน  [ ล . ว่า  สาย ]

ฝ  59   เส้นทางที่จัดให้รถแล่น
ทางเอก		ถนนสายใหญ่ซึ่งเป็นทางตรงอยู่ทางขวา   รถแล่นผ่านไปได้ก่อนรถทางโท
ทางโท		ถนนหรือซอยซึ่งไม่ใช่ทางเอก

ฝ   60   ส่วนของถนน
ไหล่ถนน,  ไหล่ทาง  	ส่วนของทางหลวงที่ติดอยู่กับทางจราจรทั้ง 2  ข้าง
ท้องถนน		ตัวถนน เช่น  ไม่มียวดยานในท้องถนน
ทางข้าม, ทางม้าลาย	ช่องทางที่กำหนดไว้ให้คนเดินข้ามถนน   [ ล . ว่า  แห่ง ]
คอสะพาน		ส่วนของถนนที่ต่อกับเชิงสะพาน

ฝ    61     สะพานและราง
สะพาน ;   ตะพาน (ไม่ทางการ)  	สิ่งปลูกสร้างที่ทำสำหรับข้ามแม่น้ำลำคลอง  เป็นต้น  [ ล . ว่า  สะพาน, ตะพาน ]
สะพานแขวน		สะพานที่สร้างแขวนไว้กับโซ่หรือสายลวด
สะพานชัก		สะพานที่สร้างให้ยกเก็บได้เมื่อไม่ต้องการใช้
สะพานเชือก		สะพานชั่วคราวที่ทำด้วยเชือก
สะพานทุ่น	สะพานชั่วคราวที่ใช้ทุ่นรองไม้กระดาน  เป็นต้น
สะพานเบี่ยง	สะพานชั่วคราวซึ่งเบี่ยงจากสะพานที่กำลังสร้างหรือซ่อมอยู่
สะพานเสี้ยว	สะพานที่สร้างให้ปลายโค้งเลี้ยวไปทางขวาหรือซ้าย
สะพานหก	สะพานที่สร้างให้ส่วนหนึ่งยกขึ้นได้เพื่อเปิดทางให้เรือแล่นผ่าน
สะพานหัน	สะพานที่สร้างให้บางส่วนหันเบนออกไปทางซ้ายหรือขวาเพื่อเปิดทางให้เรือแล่นผ่าน
สะพานลอย	สะพานที่สร้างให้คนข้ามถนน ;   สะพานที่สร้างคร่อมทางแยกเพื่อให้รถแล่นข้ามทางแยกไปได้
ตะพานช้าง (โบ)		สะพานที่ทำแข็งแรงสำหรับให้ช้างข้ามในสมัยโบราณ
สะพานปลา	สะพานที่สร้างทอดยามออกไปในน้ำ   ใช้เป็นท่าเทียบเรือประมงเพื่อขนปลา  เป็นต้น  ขึ้นจากเรือ
ราง	เหล็กที่ใช้เป็นทางเดินของล้อเลื่อน  เช่น  รางรถไฟ    [ ล . ว่า  ราง ]

