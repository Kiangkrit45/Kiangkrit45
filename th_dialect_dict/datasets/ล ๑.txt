    ล ๑- ล ๕๓  
    มนุษย์กับธรรมชาติและสิ่งเหนือธรรมชาติ

ล ๑ - ล ๑๗ 	มนุษย์กับดิน น้ำ ลม ไฟ
ล ๑ การวัดและการแบ่งพื้นที่
รังวัด	วัดที่ดินเพื่อแบ่งแยกสอบจำนวนเป็นต้น 
ปักปันเขตแดน 	กำหนดเขตแดนระหว่างประเทศที่มีอาณาเขตติดต่อกัน

ล ๒ การปรับพื้นที่
ถม	ทำให้เต็ม เช่น ถมที่ ,ถมดิน
พูน 	ทำให้สูงขึ้น เช่น พูนดินให้สูงกว่าเดิม
ปรับ	ทำหนาดินให้เรียบ เช่น ปรับดิน

ล ๓ การปรับปรุงดิน
พรวน 	ทำให้ดินโปร่ง
ไถ	เอาไถเทียมควายหรือวัวเป็นต้น ลากไปบนที่นาเพื่อกลับดิน
ไถดะ	ไถตะลุยไปเป็นทางยาวตามแนวคันนา เช่น ไถดะงัดดินขึ้นมาเป็นกะบิ	
ไถแปร 		    ไถพาดแนวไถดะ เช่น ไถดะทิ้งไว้แล้วย้อนมาไถแปร
ไถกลบ		     ไถให้ดินปิดทับเมล็ดพันธุ์ข้าวที่หว่านลงไปเมื่อไถแปรเสร็จแล้ว เช่น เอาข้าวโปรยหว่านลงอันนาแล้วไถกลบ
ไถแรกนา	ไถนาเป็นการเริ่มต้น เช่น ชาวนาหาฤกษ์สำหรับไถแรกนา

ล ๔ การเอาดินขึ้น
ขุด	ดูความหมายใน ร ๑๒๗
ลอก	ตักหรือโกยเอาดินเลนหรือโคลนเหลวขึ้น  เช่น ลอกท้องร่อง ,ลอกเลน

 ล ๕ การเอาน้ำขึ้นมา
วิด	ตักน้ำขึ้นหรือใช้เครื่องวิดน้ำ มีระหัด เป็นต้น ทำให้น้ำหมดหรือเกือบหมด
สูบ	ทำให้น้ำไหลขึ้นมาด้วยเครื่อง เช่น สูบน้ำจากคลอง
วัก ,ตัก 	ดูความหมายใน ร ๑๒๙ ,ร ๑๓๐

ล ๖ การกักและปล่อยน้ำ
กัก ,กั้น ,ขัง,ปล่อย 	ดูความหมายใน ท ๒๗๕ ,ร ๑๓๖ ร ๑๐๙ 
ทด 	ทำให้น้ำท่วมท้นและไหลข้ามที่กั้นมีทำนบเป็นต้น เช่น ทดน้ำเข้านา
ไข	ปล่อยน้ำที่ขังอยู่ให้ไหล เช่น ไขน้ำเข้านา
ระบาย	ทำให้ออกไปได้ เช่น ระบายน้ำ ,ระบายอากาศ,ระบายลม
ชักน้ำ	ทำให้น้ำไหลเข้าพื้นที่ เช่น ชักน้ำเข้านา

ล ๗ การทำให้น้ำเคลื่อนไป
ริน	เทให้ไหลออกเรื่อยๆทีละน้อย 
หลั่ง	ทำให้ไหลลงไม่ขาดสาย
ราด	เทของเหลวๆเช่น น้ำให้กระจายเรี่ยราดไป
รด	เท ราด หรือสาดน้ำลงไปยังสิ่งใดสิ่งหนึ่งให้เปียกชุ่ม เช่น รดน้ำต้นไม้
ฉีด, สาด ,เท	ด ความหมายใน ร ๑๒๓

ล ๘ การทำให้เปียก 
อาบ 	ทำให้เปียกทั่วด้วยการรด เป็นต้น เช่น เอาเหล็กมาอาบสังกะสี
จุ้ม,จุ่ม,ชุบ,พรม	ดูความหมายใน ร ๑๓๔ ,ร๑๓๒
เอิบน้ำ	ทำให้น้ำซึมเข้าไปจนชื้น 

ล ๙ การทำให้แห้ง
ซับ	เอาของเช่นผ้าหรือกระดาษมาทาบลงเพื่อให้ดูดของเหลวมีน้ำ เป็นต้น เช่น ล้างเต้าหู้แล้วซับน้ำให้แห้ง ,ใช้สำลีซับเลือด
เช็ดหม้อ 	รินน้ำข้าวจากหม้อข้าวหลังหุงข้าว เช่น แม่กำลังเช็ดหม้อข้าว
เช็ด ,อบ 	ดูความหมายใน ร ๙๐ ,ฉ๑๑๕

ล ๑๐ การแยกน้ำออกจากสิ่งที่ปนอยู่
กรอง	ใช้เครื่องกรองมีผ้าเป็นต้น คัดเอาผงและตะกอน ออกจากของเหลว 
กลั่น 	ต้มให้ออกเป็นไอ แล้วใช้ความเย็นบังคับให้เป็นของเหลว 
เกรอะ 	แยกเอาแต่ส่วนที่เป็นน้ำใสหรือส่วนละเอียดที่นอนก้นอยู่ด้วยเครื่องกรอง มีผ้าหนาหรือกระดาษฟางเป็นต้น เช่น เกรอะน้ำปลา

ล ๑๑ การทำให้ลมเคลื่อนไหวถ่ายเท
พัด	ทำให้ลมเคลื่อนไหวไปมา เช่น ใช้พัดพัด 
เป่า	ใช้ปาก เป็นต้น ทำให้ลมเคลื่อนไปและอาจจะดัน หรือพัดบางสิ่งไปด้วย เช่น ใช้พัดลมเป่า ,เป่าข้าวต้ม,เป่าลูกดอก
ระบาย	ดูความหมายใน ล ๖ 
ถ่ายเท	ทำให้ออกและเข้าได้ เช่น ถ่ายเทอากาศ ,ถ่ายเทน้ำเน่าเสีย
 
ล ๑๒ การรับแดดลม
ผึ่ง	ทำให้ได้รับแดดลมน้ำค้างเป็นต้น ขณะอยู่ในที่เปิดเผย เช่น ผึ่งไก่หะเด็ดน้ำ ,นั่งผึ่งลม
ตาก	ทำให้ได้รับแดดลมน้ำคางเป็นต้น เป็นเวลานานขณะอยู่กลางแจ้ง เช่น ตากแดดจนเป็นไข้ ,ตากปลาให้แห้ง

ล ๑๓ การทำให้เกิดไฟและทำให้ไฟคงอยู่ 
ก่อ 	ดูความหมายใน ร ๑
จุด	ทำให้เกิดประกายไฟ เช่น จุดไฟ,จุดไม้ขีด,จุดบุหรี่
ติด	ทำให้ไฟติดเชื้อเพลิงมีฟืนและมีถ่านเป็นต้น เช่น ติดไฟต้มน้ำ ,ติดถ่าน
ซน 	เอาฟืนที่ไหม้ไฟบ้างแล้วซุกเข้าไปในกองไฟ เช่น ซนไฟ ,ซนฟืน
สุมไฟ 	เอาเชื้อไฟกองทับกันเพื่อให้ไฟติด
รุม	ทำให้ไฟร้อนกรุ่นๆ เช่น รุมไฟ

ล ๑๔ การทำให้ไฟแรงและไม่แรง
โหม	ทำให้แรง เช่น โหมไฟ,โหมกำลัง
เร่ง	ทำให้เร็วขึ้น เช่น เร่งไฟให้ร้อน ,เร่งฝีเท้า
รา	ผ่อนให้น้อยลง เช่น ราไฟ

ล ๑๕ การดับไฟ
ดับ	ทำให้สิ้นแสงหรือความร้อน เช่น ดับไฟ ,ดับถ่าน

ล ๑๖ การใช้ไฟหรือควัน
วางเพลิง	ลอบจุดไฟเผาอาคารบ้านเรือน เป็นต้น 
ลน	เอาไว้ใกล้ไฟชั่วเวลาสั้นๆ เช่น ลนขี้ผึ้ง
ลนควัน		ทำให้อ่อนหรือแห้งด้วยควัน
สุมควัน		สุมไฟให้เป็นควัน
สุมยุง		สุมไฟไล่ยุง
บังหวน,บังหวนควัน(โบ)		ทำให้ควันหวนตลบขึ้น 
เผา,ผิง,หลาม,ปิ้ง,ย่าง,อบ,รม 	ดูความหมายใน ร ๖๓ ,ร ๖๘
 
ล ๑๗ การทำให้มีแสง แสงน้อยลงและไม่มีแสง
เปิดไฟ,เปิดสวิตช์	ทำให้วงจรไฟฟ้าปิด มีแสงสว่าง
หรี่	ทำให้แสงหรือเสียงน้อยลง เช่น หรี่ตะเกียง,หรี่วิทยุ
ปิดไฟ,ปิดสวิตช์	ทำให้วงจรไฟฟ้าเปิดไม่มีแสงสว่าง
บังมืด	บังแสงสว่างทำให้มืดไป เช่น เขามายืนบังมืด ฉันเลยมองตัวหนังสือไม่เห็น

ล ๒๐- ล๒๖มนุษย์กับสัตว์
ล ๒๐ การไล่สัตว์
ต้อน ,ไล่ 	ดูความหมายใน ซ ๕๘,ซ ๖๑
ไล่ต้อน 		ไล่ตามและสกัดกั้นให้ไปตามที่ต้องการ เช่น ไล่ต้อนฝูงแกะ
ไล่ราว		ตีพุ่มไม้พร้อมส่งเสียงเพื่อต้อนให้สัตว์ตกใจหนีไปตามทิศทางที่ต้องการ
แพ้ว		แขวนหรือปักสิ่งของเช่น รูปหุ่นหลอกไว้เพื่อป้องกันนกการบกวน เช่น ผูกเป็นหุ่นไล่กาสำหรับแพ้วนกแพ้วกา ; โดยปริยายหมายความว่า อยู่ตรากตรำ ตากแดด ตากฝน เป็นต้น

ล ๒๑ การจับสัตว์
จับ	ทำให้ได้ตัวมา เช่น จับปลา,จับกบ
ดัก	วางเครื่องดักสัตว์เพื่อให้สัตว์เข้ามาติด เช่น ดักแย้,ดักไก่
ล่า	เที่ยวติดตามหาเพื่อให้ได้สัตว์
แกะรอย		ตามหาร่องรอย
ต่อ 	นำสัตว์เลี้ยงไปล่อสัตว์ป่า เช่น ต่อนก,ต่อช้าง
ตีผึ้ง	หาผึ้งโดยวิธีเอาควันรมแล้วเอารังลงมา
คล้องช้าง	จับช้างป่า
บังไพร	ใช้กิ่งไม้และเวทมนต์ล่อช้างเผือกไปเข้าเพนียด
โพนช้าง	เอาช้างต่อไปต้อนคล้องช้างเถื่อน
แทรกโพน	จับช้างกลางแปลง
วังช้าง		จับช้างเถื่อนโดยต้อนช้างเข้ามาอยู่ในวงล้อมทั้งโขลง
ผัดช้าง	ล่อให้ช้างไล่
ตก	เอาเบ็ดเกี่ยวเหยื่อหย่อนลงไปให้ปลาหรือกุ้งกินแล้ววัดหรือสาวขึ้นมา 
อ่อยเหยื่อ	โปรยเหยื่อล่อปลา 
สุ่ม	เอาสุ่มครอบเพื่อจับปลาเป็นต้น 
ลอยช้อน	ลงน้ำลอยคอเอาคัดช้อนตักปลา
ตีมอง		จับปลาด้วยมอง
ตีอวน,ลากอวน	จับปลาด้วยอวน
ตลบนก 	จับนกโดยการขึงตาข่ายดักไว้เมื่อนกบินมาก็ตลบตาข่ายรวบนกไว้
ช้อน,แทง,ยิง,สัก 	ดูความหมายใน ร๑๓๐ ,ซ ๘๗ ,ร ๑๓๔

ล ๒๒ การเลี้ยงสัตว์
เลี้ยง 	ดูความหมายใน ด ๑๐๐
อนุบาล 	เลี้ยงลูกสัตว์  เช่น ก่อนจะนำไปเลี้ยงในบ่อใหญ่ ควรอนุบาลลูกกุ้งให้แข็งแรงพอ
ขุน	ให้อาหารแก่หมูหมาเพื่อให้อ้วน
ประสมพันธุ์ ,ผสมพันธุ์	ทำให้เกิดลูก
ผสมเทียม	ผสมพันธุ์ด้วยวิธีฉีดน้ำอสุจิเข้าอวัยวะสืบพันธุ์ของสัตว์ตัวเมีย
ตอน	ตัดหรือทำลายอวัยวะซึ่งเป็นส่วนหนึ่งของการสืบพันธุ์
คุมกำเนิด	ดูความหมายใน ด ๖๒
ทอดน้ำ		วางน้ำให้สัตว์ เช่น ช้างม้า เป็นต้นกิน
สัตว์บาล	การเลี้ยงและดูแลสัตว์

ล ๒๓ การผูกและปล่อยสัตว์ 
สนตะพาย	เอาเชือกร้อยช่องจมูกควายที่เจาะไว้ ซึ่งเรียกว่าตะพาย
ล่าม	ผูกโดยให้เคลื่อนย้ายได้บ้างในที่จำกัด เช่น ล่ามเจ้าตูบไว้กับเสา
เทียม	เอาสัตว์พาหนะผูกเข้ากับยานหรือคราดไถเป็นต้น
ตกปลอก	สวมปลอกที่ตีนคู่หน้าของช้างเพื่อไม่ให้ไปหากินไกลหลังจากที่ใช้งานแล้ว
ปลงช้าง		ปลดเปลื้องของหนักบนหลังช้างแล้วปล่อยให้พัก
ผูก ,ปล่อย ดูความหมายใน ร ๙๒ ,ร ๑๐๙

ล ๒๔ การขับขี่สัตว์
ขี่	ดูความหมายใน ย ๑๔๓
ขับม้า	บังคับให้วิ่ง เช่น ขับม้าขึ้นมาเคียงคู่
ชักม้า	ดึงบังเหียนให้ม้าเคลื่อนไหวตามต้องการ เช่น ชักม้าเหยาะย่าง
ควบม้า	ขับขี่ไปบนหลังม้าที่วิ่งเต็มที่ เช่น ควบม้าเต็มฝีเท้า

ล ๒๕ การให้สัตว์ต่อสู้หรือแข่งขันกันเพื่อความบันเทิง
กัดปลา	ให้ปลากัดกัน	
ชนวัว,ชนโค	ให้วัวต่อสู้กัน
ชนไก่ ,ตีไก่	ให้ไก่ต่อสู้กัน
แข่งม้า	ให้ม้าวิ่งแข่งกัน

ล ๒๖  ผู้จับสัตว์ เลี้ยงสัตว์ และรักษาสัตว์
นายพราน ,พราน ,พรานป่า ;  เถมิน ,ไพร ,นิษาท ,เนษาท ,พนจร ,พนจรก (กวี)	ผู้มีอาชีพล่าสัตว์
นักล่าสัตว์	ผู้ล่าสัตว์เพื่อความเพลิดเพลิน
คนจับปลา,คนหาปลา	ผู้มีอาชีพจับปลา
ชาวประมง	ผู้มีอาชีพจับปลาในทะเล
สัตว์บาล	ผู้เลี้ยงและดูแลสัตว์
โคบาล	ผู้เลี้ยงวัวชาวอเมริกัน
ตะพุ่น(โบ)	พวกคนหลวงที่ถูกเกณฑ์ให้เกี่ยวหญ้าเลี้ยงช้าง
ควาญ		ผุ้เลี้ยงและขับขี่ช้างหรือบังคับช้าง
หมอช้าง;หัตถาจารย์(กวี)	ผู้เชี่ยวชาญเรื่องช้างและมีอำนาจบังคับช้าง
หมอขวัญ,หมอเฒ่า	ผู้มีความรู้ทางคชศาสตร์และเป็นหัวหน้าในการจับช้าง
หมอน้ำมัน	ผู้ชำนาญในการขี่ช้างตกมัน
คชาชีพ(กวี)	ผู้มีอาชีพเกี่ยวกับช้าง เช่น พรานช้าง หมอช้าง ควาญช้าง คนเลี้ยงช้าง
สัตว์แพทย์	ผู้รักษาสัตว์เจ็บป่วย
หมอพัดโตนด	ผู้รักษาโรคช้างในทางยา

ล ๓๐-ล ๔๐ มนุษย์กับพืช
ล ๓๐ การเพาะปลูก
ปลูก	ดูความหมายใน ร๑
เพาะ	ทำให้พรรณไม้งอก มักเพื่อนำไปปลูกต่อ เช่น เพาะมะม่วง
เพาะปลูก	เพาะและปลูก เช่น ที่นี่ดินเค็ม เพาะปลูกไม่ได้
กสิกรรม	การเพาะปลูก เช่น การทำไร่ทำนา
เกษตรกรรม	การใช้ที่ดินทำกิจการหมายรวมได้ทั้ง การเพาะปลูก การเลี้ยงสัตว์ การประมง และการป่าไม้
บำรุง	ทำให้อยู่ในสภาพที่ดี เช่น บำรุงรดน้ำจนงอกงาม,บำรุงเลี้ยงบุตรธิดา

ล ๓๑ การขยายพันธุ์พืช
แยก	เอาหน่อหรือไหลของพืชไปปลูกขยายพันธุ์
ตอน	แยกกิ่งออกจากต้นเดิมเพื่อเอาไปปลูกโดยใช้มีดควั่นเอาเปลือกออก แล้วเอาดินพอกให้ออกาก เป้นต้น
ชำ,ปักชำ	เอากิ่งไม้ที่ตัดหรือตอนมาปักไว้ที่ดินแฉะๆหรือแช่น้ำไว้ชั่วคราวเพื่อให้รากงอก
ต่อกิ่ง		นำเอากิ่งของต้นไม้ต้นหนึ่งไปเสียบลงที่ตอของต้นไม้อีกต้นหนึ่งในวงศ์เดียวกัน แล้วเอาผ้ายางพันตรงที่ต่อไม่ให้น้ำซึมเข้า
ต่อตา,ทาบตา		ตัดเอาส่วนตาของพันธุ์ไม้ที่ต้องการไปติดกับส่วนตาของไม้อีกต้นหนึ่งในประเภทเดียวกัน

ล ๓๒ การกำจัดพืช
ถอน	ดูความหมายใน ร ๑๒๖
ถก	ดึงโดยแรงให้หลุดออก เช่น ถกหญ้า,ถกเถาวัลย์
ถาง	ใช้มีดเป็นต้นฟันให้เตียน เช่น ถางหญ้า,ถางป่า
ดาย	ใช้มีดฟันหญ้าให้เตียน เช่น ดายหญ้า
โค่น	ทำให้ล้ม เช่น โค่นต้นมะม่วง
กาน	เอาขวานถากเปลือกตอนโคนต้นลึกไปถึงเนื้อไม้ เช่น กานไม้ให้ต้นไม้ยืนตาย มิ้งไว้๒ปีเพื่อให้แห้งสนิทก่อนโค่น;ตัดเพื่อให้แตกใหม่เป็นต้น เช่น กานต้นมะขาม
ก่นสร้าง(โบ)	ขุดโค่นต้นไม้ตอไม้เพื่อปลูกสร้าง

ล ๓๓ การทำให้ กิ่ง ใบ ดอก ผล หลุดออก
เก็บ	เอาลูกไม้ดอกไม้ออกจากต้น เช่น เก็บมะม่วง,เก็บดอกมะลิ
ปลิด	เอามือบิดให้หลุดออกจากขั้ว เช่น ปลิดใบแก่,ปลิดมะม่วง
สอย	เอาไม้มีง่ามเป็นต้นบิดเอาลูกไม้ดอกไม้ลงมา เช่น สอยมะม่วง
รูด	บีบไปตามยาว เช่น รูดใบชะอมจากกิ่ง
หัก,ตัด,ราน,ลิด,เด็ด,เขย่า,ขย่ม		ดูความหมายใน ร ๔๖,๑๑๔

ล ๓๔ การทำให้สุก
บ่ม	ทำให้สุกหรือแห้งด้วยความอบอุ่น เช่น บ่มผลไม้,บ่มใบยา

ล ๓๕ การปลูกข้าว
หว่าน		ดูความหมายใน ร ๑๓๒
ทอดกล้า,ตกกล้า		หว่านข้าวในตากล้า
ดำ	ปลูกข้าวกล้า เช่น ดำนา หมายถึงปลูกต้นข้าวลงในนา
ล ๓๖ การเกี่ยวและเก็บข้าว
นาบข้าว		เอาไม้ยาวกดต้นข้าวให้ราบลงเพื่อเกี่ยว เช่น เอาไม้นาบต้นข้าวทั้งซ้ายขวาให้ล้มราบไปตามกัน
เกี่ยว		ดูความหมายใน ร ๔๖
เก็บข้าวตก	เก็บรวงข้าวที่เกี่ยวและมัดเป็นฟ่อนแล้วเหลือตกหล่นในท้องนา

ล ๓๗ การทำให้ได้ข้าวเปลือก
นวดข้าว	ทำให้เมล็ดข้าวหลุดจากฟาง
พานฟาง	เขี่ยฟางที่ลอยขึ้นมาหลังจากการนวด
รุข้าว		สงฟางออกจากเมล็ดข้าวที่นวดแล้ว
สงฟาง		ใช้ขอฉายยกฟางขึ้นให้เมล็ดข้าวร่วงลงข้างล่าง
สาดข้าว		ซัดข้าวไปโดยแรงเพื่อให้ลำพวนคือเศษฟางและข้าวลีบปลิวไป
โกยข้าว		กวาดข้าวเข้าด้วยกันจำนวนมาก

ล ๓๘ การจัดแต่งดอกไม้และสลักกาบกล้วย
กรอง		ร้อย[ใช้เฉพาะ] เช่น กรองมาลัย
ร้อยกรอง		ร้อยและเย็บดอกไม้ให้เป็นรูปต่างๆ
แทงหยวก		สลักกาบกล้วยให้เป็นลวดลายประดับเชิงตะกอนในการเผาศพเป็นต้น
ร้อย,เย็บ,จัด,ปัก		ดูความหมายใน ร ๘๕,ร ๑๐๑, ร ๘๑, ร ๑๓๔

ล ๓๙ ผู้เพาะปลูก
เกษตรกร	ผู้ทำเกษตรกรรม ซึ่งหมายถึงการเพาะปลูก การเลี้ยงสัตว์ การประมง การป่าไม้
กสิกร		ผู้ทำกสิกรรม ซึ่งหมายถึงการเพาะปลูก เช่น การทำนา ทำสวน ทำไร่ หรือเลี้ยงสัตว์
ชาวนา;กรรษก(กวี)		ผู้มีอาชีพทำนา
ชาวสวน	ผู้มีอาชีพทำสวน
ชาวไร่		ผู้มีอาชีพทำไร่
ลูกนา		ผู้ที่เช่านาเขาทำ

ล ๔๐ ลักษณะบุคคลที่เพาะปลูก
มือเย็น		มักปลูกต้นไม้ได้งอกงามดี
มือร้อน		มักปลูกต้นไม้ไม่งอกงาม
ล ๕๐-ล ๕๓ มนุษย์กับสิ่งเหนือธรรมชาติ
ล ๕๐ การบูชาสิ่งศักดิ์สิทธ์
บูชา		แสดงความเคารพด้วยเครื่องสักการะ เช่น บูชาพระ
สักการะ		บูชาด้วยสิ่งหรือเครื่องอันพึงบูชา
เซ่น;เซ่นวักตั๊กแตน(ไม่ทางการ)		เอาเอาหารเป็นต้น ไปไหว้หรือสังเวยผีหรือเจ้า เช่น เซ่นวิญญาณบรรพบุรุษ
บวงสรวง	บูชาสิ่งศักดิ์สิทธิ์ด้วยเครื่องสังเวยและดอกไม้ธูปเทียนเป็นต้น
เซ่นสรวง	บูชาสิ่งศักดิ์สิทธิ์ด้วยอาหารเป็นต้น
ไหว้เจ้า		ทำพิธีเซ่นเจ้าตามธรรมเนียมจีน
สังเวย		บูชาเทวดาด้วยอาหารเป็นต้น เช่น ฆ่าไก่สังเวยเทพเจ้า
บูชายัญ		เซ่นสรวงด้วยวิธีฆ่าคนหรือสัตว์เป็นเครื่องบูชา
พลี		[พะลี] การบวงสรวง,เครื่องบวงสรวง เช่น เปตพลี หมายถึง ทำบุญอุทิศให้ผู้ตาย
พลีกรรม	การบูชา,พิธีบูชา เช่น ทำพิธีกรรม
พลี		[พลี] บวงสรวงเชิญเอามา เช่น พลียาสมุนไพรมาใช้
ลา		ยกอาหารที่ถวายไว้เพื่อบูชาออกมา เช่น ลาเครื่องสังเวย,ลาข้าวพระ
บน,บนบาน;บนบานศาลกล่าว(ไม่ทางการ)	ขอให้สิ่งศักดิ์สิทธิ์ช่วยโดยให้คำมั่นว่าจะทำตามที่ให้สัญญาไว้เมื่อเป็นผลสำเร็จ
แก้บน;ใช้บน(โบ)			เซ่นสรวงสิ่งศักดิ์สิทธิ์ตามที่ได้บนไว้เมื่อได้ผลดังประสงค์
บนข้าวผี ตีข้าวพระ(สำ)		ขอร้องให้ผีสางเทวดาหรือสิ่งศักดิ์สิทธิ์ช่วยเหลือโดยจะแก้บนเมื่อสำเร็จดังประสงค์
ล ๕๑ การทรงเจ้าเข้าผีและไล่ผี
ทรงเจ้า		ทำพิธีเชิญเจ้าเข้าสิงคนทรง
เข้าผี,ลงผี	ทำพิธีให้ผีเข้าสิงในตัว
ไล่ผี		ขับให้ผีที่สิงคนออกไป
ปัดรังควาน	ทำพิธีขับไล่ผีไม่ให้มารบกวน
แก้อาถรรพณ์,ล้างอาถรรพณ์		ทำให้พ้นจากอาถรรพณ์;ทำอาถรรพณ์ให้เสื่อมไป

ล ๕๒ การทำพิธีเกี่ยวกับอำนาจเหนือธรรมชาติ
เบิกไพร		ทำพิธีก่อนจะเข้าป่า
เบิกไม้		พิธีเซ่นผีก่อนจะตัดไม้ในป่า

ล ๕๓ ผู้ติดต่อกับผี
หมอผี		ผู้มีอำนาจสามารถปราบผีได้
คนทรง		ร่างทรง,คนที่ทรงเจ้า ดูความหมายใน ถ ๑๕๗
แม่มด		หญิงที่ทำอะไรผิดธรรมดาโดยอาศัยผีช่วย
พ่อมด		ชายที่สามารถทำอะไรผิดธรรมดาโดยอาศัยผีช่วย

