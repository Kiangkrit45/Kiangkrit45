คำ,POS,ความหมาย
ถ,,พยัญชนะตัวที่ ๒๒ เรียกว่า ถอ ถุง เป็นอักษรสูง ใช้เป็นพยัญชนะต้น และเป็นตัวสะกดในมาตรากดหรือแม่กด เช่น รถ นาถ.
ถก,ก.,"ดึงรั้งให้สูงขึ้นอย่างถกผ้านุ่งถกแขนเสื้อ, ดึงให้หลุดลอกออกมาอย่างถกหนังหัว; จั่วไพ่ที่กำลังรอกินด้วยตัวเอง, ถ้าจั่วไพ่ขึ้นมาเข้าเศียรที่กำลังรอกินด้วยตัวเอง เรียกว่า ถกเศียร, ถลก ก็ว่า; ทึ้งให้หลุดออก เช่น ถกหญ้า ถกเถาวัลย์; โดยปริยายหมายความว่า ยกเอาขึ้นมาพิจารณากันด้วยเหตุผล เช่น ถกปัญหา."
ถกล,ก.,"ก่อสร้าง, ตั้ง, ตั้งขึ้น, ตั้งไว้, เช่น ปางถกลกำแพงพระ พิศณุโลกย แล้วแฮ (ยวนพ่าย); งาม เช่น ถือทวนถกลเถกองงา อังกุสอ่าองกาย (ม. คำหลวง มหาราช), ใช้แผลงเป็น ดำกล ก็มี."
ถงัน,ก.,เผ่นไป.
ถงาด,ก.,"ทำท่าเผ่น, เยื้องท่า, ชะโงก, เงื้อม, ผ่านไป."
ถด,ก.,"ขยับออกไปเล็กน้อย, กระถด ก็ว่า."
ถนน,น.,"ทางที่ทำขึ้น, ลักษณนามว่า สาย, เส้น, สนน ก็ว่า, โบราณเขียนเป็น ถนล. (จารึกวัดป่ามะม่วง)."
ถนป,น.,"เด็ก, เด็กกินนม."
ถนอม,ก.,"คอยระวังประคับประคองไว้ให้ดี เช่น ถนอมนํ้าใจ, ใช้อย่างระมัดระวังเพื่อไม่ให้เสียหรือหมดเร็ว เช่น ถนอมของกินของใช้ ถนอมแรง, เก็บไว้อย่างดี เช่น ถนอมเอาไว้ก่อน, สนอม ก็ว่า."
ถนะ,น.,"ถัน, นม, เต้านม."
ถนัด,ก.,"สันทัด, ชำนาญ, เช่น ถนัดแต่งกลอน.; ว. สะดวก เช่น เดินไม่ถนัด; ชัด, แม่นยำ, เช่น เห็นถนัด; เช่น, ราวกับ, เช่น ถนัดดั่งภูผาหลวง ทุ่มแท้ (ตะเลงพ่าย), สนัด ก็ว่า."
ถนัน,น.,ดินชนิดหนึ่งเชื่อว่าเป็นยารักษาโรค และเป็นยาอายุวัฒนะ เช่น ต่อได้กินดินถนันเมื่อวันไร (อภัย).
ถนำ,น.,"ชื่อดินชนิดหนึ่ง สีเหลืองอ่อน ใช้ทำยาไทย, ยา."
ถนิม,น.,"เครื่องประดับ เช่น ถนิมพิมพาภรณ์, ธารถนิมทองถ่องเถือก (ม. คำหลวง ทานกัณฑ์), ใช้ว่า สนิม ก็มี เช่น สร้อยสนิมพิมพาภรณ์."
ถนิมสร้อย,ว.,"หนักไม่เอาเบาไม่สู้, เปราะบาง, ไม่หนักแน่น, (ใช้เป็นคำตำหนิ) เช่น โดนว่านิดหน่อยก็ร้องไห้ ทำเป็นแม่ถนิมสร้อยไปได้, สนิมสร้อย ก็ว่า."
ถบ,น.,เรียกเป็ดกายสิทธิ์ ว่า เป็ดถบ.
ถบดี,น.,ช่างไม้.
ถม ๑,น.,"เรียกภาชนะหรือเครื่องประดับที่ทำโดยใช้ผงยาถมผสมนํ้าประสานทองถมลงบนลวดลายที่แกะสลักบนภาชนะหรือเครื่องประดับนั้น แล้วขัดผิวให้เป็นเงางาม ว่า เครื่องถม หรือ ถม เช่น ถมนคร ถมทอง ถมเงิน.; ก. ลงคาถา, ลงเลขยันต์; ใช้น้ำยาเคมีใส่ลงในพื้นที่เป็นร่องระหว่างลวดลายในเครื่องเงิน แล้วใช้ความร้อนอบให้น้ำยาติดและให้พื้นเป็นสีดำ, ถมดำ ถมยา หรือ ลงถม ก็ว่า, เรียกเต็มว่า ถมยาดำ."
ถม ๒,ก.,"เอาดินหรือสิ่งอื่น ๆ ใส่ลงไปในที่ที่เป็นหลุมเป็นบ่อ หรือเป็นแอ่งเพื่อให้เต็ม, กองสุม ๆ ไว้ไม่เป็นระเบียบ."
ถ่ม,ก.,ทำให้นํ้าลายหรือสิ่งอื่น ๆ ออกจากปากลงไปโดยแรง.
ถมอ,น.,หิน เช่น ดาดดำถมอทะมื่น (ม. คำหลวง จุลพน).
ถมึงทึง,ว.,"ลักษณะหน้าตาที่บูดบึ้งไม่ยิ้มแย้ม, หน้าตาน่ากลัว, ขมึงทึง ก็ว่า."
ถเมิน,น.,"พวก, ทหาร, เหล่า, พรานป่า."
"ถล, ถละ",น.,"ที่บก, ที่ดอน.; น. ที่บก, ที่ดอน."
ถลก,ก.,"ดึงรั้งให้สูงขึ้นอย่างถลกผ้านุ่งถลกแขนเสื้อ, ดึงให้หลุดลอกออกมาอย่างถลกหนังหัว; จั่วไพ่ที่กำลังรอกินด้วยตัวเอง, ถ้าจั่วไพ่ขึ้นมาเข้าเศียรที่กำลังรอกินด้วยตัวเอง เรียกว่า ถลกเศียร, ถก ก็ว่า."
ถลกบาตร ๑,น.,"ถุงบาตรที่มีสายคล้องบ่า (สายโยก), ตลกบาตร ก็ว่า."
ถลกบาตร ๒,,ดู กะทกรก (๒).
ถลน,ก.,"ทะเล้นออก, ปลิ้นออก, (ใช้แก่ตา)."
ถลม,ว.,เป็นบ่อ.
ถล่ม,ก.,"ยุบหรือทำให้ยุบลง เช่น แผ่นดินถล่ม, ทำให้พังทลายหรือล่มจม เช่น ถล่มด้วยปืนใหญ่."
ถลอก,ก.,"ลอกออกไป, ปอกออกไป, เปิดออกไป, (มักใช้แก่สิ่งที่มีผิว) เช่น หนังถลอก สีถลอก."
ถลัน,ก.,พรวดเข้าไปโดยไม่รั้งรอ เช่น เขาถลันเข้าไปในห้องประชุม.
ถลา,ก.,"พุ่งตัวเข้าไปโดยเร็ว เช่น เด็กวิ่งถลาเข้าหาพ่อแม่, กางปีกบินลงไปอย่างรวดเร็ว เช่น นกถลาลงจากกิ่งไม้; เสียหลักซวนไป เช่น เครื่องบินถลาลง."
ถลาก,ว.,ถากไปถูกเพียงผิว ๆ เช่น ฟันถลากไป ยิงถลากไป.
ถลาย,ก.,"แตก, มีคำที่ใช้คล้ายกันอีก คือ ฉลาย สลาย."
ถลำ,ก.,ล่วงเข้าไปหรือลงไปโดยพลั้งพลาด เช่น ถลำเข้าไปในแดนข้าศึก ถลำลงคู.
ถลีถลำ,ก.,เถลือกถลน.
ถลึงตา,ก.,ขึงตา.
ถลุง,ก.,ใช้ความร้อนสุมสินแร่เพื่อไล่ขี้แร่ออกเอาไว้แต่เนื้อโลหะ; โดยปริยายใช้ในความหมายต่าง ๆ กันแล้วแต่ข้อความแวดล้อม เช่น ถลุงเงินเสียเรียบ หมายถึง ผลาญเงิน นักมวยถูกถลุงเสียยํ่าแย่ หมายถึง ถูกเตะต่อยเสียยํ่าแย่ เอารถยนต์ไปถลุงเสียยับเยิน หมายถึง เอาไปใช้อย่างไม่ปรานีปราศรัย.
ถลุน,ก.,เอาปอหรือป่านมาบิดให้เป็นเส้นเขม็งเพื่อฟั่นเข้าเป็นเกลียวเส้นเชือกใหญ่.
ถ่วง,ก.,"ทำให้หนัก เช่น ถ่วงนํ้าหนัก, ทำให้ช้า เช่น ถ่วงเวลา ถ่วงความเจริญ."
ถ้วน,ว.,"ครบ, เต็มจำนวนที่กำหนดไว้; ไม่มีเศษ เช่น ร้อยบาทถ้วน."
ถ้วย ๑,น.,"ภาชนะก้นลึก มีรูปต่าง ๆ สำหรับใส่นํ้าหรือของบริโภคเป็นต้น เช่น ถ้วยนํ้าร้อน ถ้วยนํ้าพริก ถ้วยตะไล โดยมากเป็นเครื่องเคลือบดินเผา ที่ทำด้วยแก้วหรือสิ่งอื่น ๆ ก็มี; ลักษณนามเรียกถ้วยที่ไม่มีอะไรบรรจุว่า ใบ เช่น ถ้วยใบหนึ่ง ถ้วย ๒ ใบ, เรียกปริมาณของสิ่งที่บรรจุอยู่ในถ้วย ว่า ถ้วย เช่น แกงถ้วยหนึ่ง แกง ๒ ถ้วย; เรียกสิ่งที่เป็นเครื่องเคลือบดินเผา เช่น กระเบื้องถ้วย ช้อนถ้วย; เรียกสิ่งของหรือสัตว์ที่มีรูปอย่างถ้วย เช่น มะเขือถ้วย แมงดาถ้วย."
ถ้วย ๒,น.,ชื่อขนมชนิดหนึ่ง ทำด้วยแป้งข้าวเจ้า กะทิ นํ้าตาลปีบ เป็นต้น มีหน้าทำด้วยกะทิ แป้ง ใส่เกลือเล็กน้อย ใส่ถ้วยนึ่ง.
ถ้วยโถง,ก.,"จัดกระบวนกลางแปลง, ทวยโถง หรือ ท่วยโถง ก็ใช้."
ถวัด,ก.,"ตวัด เช่น หมีแรดถวัดแสนงขนาย (แช่งนํ้า).; ว. ไว, คล่อง, เช่น ลางหมู่เอาดินก็ได้ถวัด ลางหมู่งาชรอัดชรแอ้น (ม. คำหลวง มหาราช)."
ถวัล,ว.,อ้วน; หยาบ เช่น ถวัลพัสตร์.
ถวัลย์,ก.,"ทรง, ครอง; เจริญ.; ว. ใหญ่."
ถวาย,ก.,"ให้, มอบให้, เช่น ถวายของ (ใช้แก่พระสงฆ์); ให้ดู, ให้ชม, เช่น รำถวายมือ เล่นถวายตัว, แผลงเป็น ดงวาย หรือ ตังวาย ก็ได้; ให้, มอบให้, (ใช้แก่สมเด็จเจ้าฟ้าลงมาจนถึงหม่อมเจ้า), ให้สิ่งที่เป็นนามธรรมแก่พระมหากษัตริย์และเจ้านาย เช่น ถวายพระพร ถวายชีวิต."
ถวิล,ก.,"คิด, คิดถึง."
ถ่อ ๑,น.,ไม้ไผ่ลำยาวสำหรับยันดินใต้ท้องน้ำเพื่อดันให้เรือหรือแพเคลื่อนที่ไป.; ก. ทำให้เรือหรือแพเคลื่อนที่ไปโดยใช้ไม้ถ่อยันดินใต้ท้องน้ำ; โดยปริยายหมายความว่า ไปหรือมาด้วยความลำบาก เช่น อุตส่าห์ถ่อมาถึงที่ ยังหาซื้อของที่ถูกใจไม่ได้.
ถ่อ ๒,น.,วิธีแทงโปวิธีหนึ่ง โดยลูกค้าแทงประตูตรงข้ามกันได้ ๒ ประตู คือ หน่วย (๑) กับ ๓ หรือ ๒ กับ ครบ (๔) โปออกประตูใดประตูหนึ่งที่ลูกค้าแทง เจ้ามือจ่าย ๑ ต่อ ถ้าออกประตูอื่น เจ้ามือกิน.
ถ้อ,ก.,"โต้ตอบ เช่น ร้องเพลงถ้อกันไปมา (พงศ. เลขา), ใช้ ท่อ ก็มี เช่น สยงสารสงงคีตขับทรงท่อ นางรำบำเรอร่อรับงาน (ม. คำหลวง ทานกัณฑ์)."
ถอก ๑,ก.,"รั้น, ร่นเข้าไป."
ถอก ๒,ก.,เทออก.
ถอง,ก.,กระทุ้งด้วยศอก; ดื่มมาก ในคำว่า ถองเหล้า ถองเบียร์.
ถ่อง,ว.,"งาม, อร่าม, แจ่มใส, รุ่งเรือง; ชัด, แน่, แท้, เที่ยง, จะแจ้ง, เช่น เร่งหาผู้รู้รอบ ทุกการ เฉลียวฉลาดโวหาร ถ่องถ้อย (ลอ)."
ถ้อง,น.,ทาง เช่น พฤกษาในเถื่อนถ้อง (ม. คำหลวง มหาพน).
ถอด,ก.,เอาออก เช่น ถอดเสื้อ ถอดรองเท้า; ถ่าย เช่น ถอดแบบมาจากพ่อจากแม่; หลุดออก เช่น เล็บถอด.
ถอน,ก.,"ฉุดขึ้น, ดึงขึ้น, เช่น ถอนเสา ถอนหญ้า; เอาออก เช่น ถอนฟัน; ยกกลับคืนไป เช่น ถอนสำรับอาหาร ถอนชาม ถอนเครื่องสังเวย; บอกเลิก เช่น ถอนประกัน ถอนฟ้อง ถอนหมั้น ถอนคำพูด; เอาตัวออกจากพันธะ เช่น ถอนตัว; ค่อนข้าง, เกือบ, เริ่ม, เช่น ถอนฉุน; ทำให้สร่างเมาเหล้าด้วยการดื่มเพิ่มเล็กน้อย."
ถอบ,น.,เห็ดถอบ. (ดู เผาะ ๒).
ถอบแถบ,น.,ชื่อไม้เถาหลายชนิดในสกุล Connarus วงศ์ Connaraceae ฝักพองกลม เมล็ดในแบน ๆ ใช้ทำยาได้.
ถ่อม,ก.,ทำให้ตํ่าลง.
ถ่อมไส้,ก.,กินอาหารน้อย ๆ เช่น อาหารถือถ่อมไส้ รัดบรัศไว้ด้วยผ้า (ม. คำหลวง ทานกัณฑ์).
ถอย,ก.,"เคลื่อนหรือทำให้เคลื่อนไปข้างหลัง เช่น เดินถอยหลัง, ขยับออกจากที่, เลื่อนที่, เช่น นั่งขวางบันไดอยู่ได้ ถอยออกไปหน่อย; ลดลง เช่น พิษถอย กำลังถอย; เลิก, ไม่ทำต่อ, เช่น งานนี้หนักมาก ทำต่อไปไม่ไหวแล้วเห็นจะต้องถอย."
ถ่อย,ว.,"ชั่ว, เลว, ทราม."
ถ้อย,น.,"คำพูด, มักใช้ประกอบกับคำอื่น เช่น ถ้อยคำ เจ้าถ้อยหมอความ เป็นถ้อยร้อยความ."
ถะ,น.,พระเจดีย์แบบจีน.
ถะกัด,ก.,"ตระกัด, ยินดี."
ถะเกิน,ว.,"สูง, ชู, คํ้า."
ถะโกน,ก.,ตะโกน.
ถะถั่น,ว.,"เร็ว ๆ, พลัน ๆ; เป็นหลั่น ๆ."
ถะถับ,ว.,เสียงดีดนิ้วมือ.
ถะถุนถะถัน,ว.,หยาบช้า เช่น คำถะถุนถะถัน ว่า คำหยาบช้า.
ถะมัดถะแมง,ว.,"ทะมัดทะแมง, ขึงขัง, เอาจริงเอาจัง."
ถัก,ก.,เอาเส้นหวาย ด้าย หรือเชือกเป็นต้น ไขว้สอดให้ติดกันเป็นสายบ้าง เป็นผืนบ้าง อาจมีลวดลายต่าง ๆ.
ถัง,น.,"ภาชนะจำพวกหนึ่ง ทำด้วยไม้หรือโลหะเป็นต้น มีรูปร่างต่าง ๆ กัน โดยมากใช้ตักนํ้า, ภาชนะสำหรับตวงข้าว ทำด้วยไม้ รูปทรงกระบอก; ชื่อมาตราตวงเท่ากับ ๒๐ ทะนาน."
ถั่ง,ก.,"ไหลลงพลั่ก ๆ, ไป, ถึง."
ถัด ๑,ก.,"เลื่อนก้นไป.; ว. รองลงไป, ต่อไป, เช่น คนถัดไป น้องถัดไป."
ถัด ๒,ก.,"ชิดขวา (บอกวัวควายเวลาไถนา พร้อมกระตุกเชือก), ต่าน ก็ว่า."
ถัทธ,ว.,"แน่น, แข็ง, กระด้าง, เช่น อันว่าชูชกใจถัทธ (ม. คำหลวง นครกัณฑ์)."
ถัน,น.,"เต้านม, นม."
ถั่น,ก.,"ไหล; กระชั้น, ใกล้เข้าไป, เช่น หลายวันถั่นล่วง เมืองหลวงธานี นามเวสาลี ดุ่มเดาเข้าไป (สามัคคีเภท)."
ถั่น ๆ,ว.,"เร็ว ๆ, พลัน ๆ, เช่น ถั่นถั่นถึงพนไพรพิศาลสุขรมย์ ชื่นชมสำราญสม สำเริง (อนิรุทธ์); เป็นหลั่น ๆ."
"ถับ, ถับ ๆ",ว.,"ทันใด, เร็ว, พลัน, เช่น นางพญาเยาวโยค โฉมล้ำโลกยสาวสวรรค์ อันมาถับถึงพลัน (ม. คำหลวง วนประเวศน์).; ว. ทันใด, เร็ว, พลัน, เช่น นางพญาเยาวโยค โฉมล้ำโลกยสาวสวรรค์ อันมาถับถึงพลัน (ม. คำหลวง วนประเวศน์)."
ถัมภ์,น.,"หลัก, เสา; ความดื้อ, ความกระด้าง."
ถัว,ก.,"ทำให้มีส่วนเสมอกัน, เฉลี่ย."
ถั่ว ๑,น.,ชื่อพรรณไม้หลายชนิดหลายสกุลในวงศ์ Leguminosae ใช้ฝักหรือเมล็ดเป็นอาหาร เช่น ถั่วเขียว [ Vigna radiata (L.) R. Wilczek] ถั่วเหลืองหรือถั่วแระ [ Glycine max (L.) Merr.].
ถั่ว ๒,น.,"ชื่อการพนันอย่างหนึ่ง ใช้ถ้วยครอบเบี้ย โดยมากใช้เบี้ยจั่น เมล็ดมะขาม หรือ เมล็ดละหุ่ง เป็นต้น แล้วแจงออกเป็นคะแนนทีละ ๔ ครั้งสุดท้ายถ้าเหลือ ๑ เรียกว่า ออกหน่วย ถ้าเหลือ ๒, ๓ เรียกว่า ออก ๒ ออก ๓ ถ้าเหลือ ๔ เรียกว่า ออกครบ มีประตูแทง ๔ ประตู คือ หน่วย สอง สาม และครบ ส่วนวิธีแทงได้นำวิธีแทงโปมาใช้ มี เหม็ง กั๊ก เลี่ยม อ๋อ ชั้ว ถ่อ และอา, โปกำ ก็เรียก."
ถั่วขาว,,ดู รุ่ย ๑.
ถา ๑,ก.,"ถลา, บินโฉบลงมา, เช่น นกถาไปเกาะกิ่งไม้; พุ่งเข้าไป เช่น พอเห็นของถูกใจก็ถาเข้าไป."
ถา ๒,ก.,"ถูให้เกลี้ยง เช่น ถาไม้, (โบ) ลับ, ถูให้คม, เช่น ถามีด (ปาเลกัว), ถาขวาน (ปรัดเล)."
ถ้า,สัน.,"คำแสดงความคาดหมาย คาดคะเน หรือข้อแม้, ผิ, แม้, หาก."
ถาก,ก.,"ฟันเอาเปลือกหรือส่วนนอกออก เช่น ถากเปลือกไม้ ถากเสา, ใช้จอบเป็นต้นดายให้เตียน เช่น ถากหญ้า ถากดิน.; ว. เฉียง ๆ, ถูกผิว ๆ, เช่น ฟันถากไป."
ถาง,ก.,ใช้มีดเป็นต้นฟันให้เตียน เช่น ถางหญ้า ถางป่า.
ถ่าง,ก.,"แยกปลายออกให้ห่างจากกัน เช่น ถ่างขา, กางออก."
ถาด,น.,ภาชนะใส่สิ่งของ ทำด้วยไม้หรือโลหะเป็นต้น รูปเตี้ย ๆ แบน มีขอบ.
ถาน,น.,ส้วมของพระ.
ถ่าน ๑,น.,ไม้ที่เผาจนสุก มีสีดำ โดยมากสำหรับใช้เป็นเชื้อเพลิง.
ถ่าน ๒,น.,ชื่อไม้ยืนต้น.
ถาบ,ก.,"ถลา, ถา; ตบ, ตี, เช่น นกถาบปีก, ทาบ ก็ใช้."
ถาม,ก.,ตั้งปัญหาหรือประเด็นเพื่อให้ได้คำตอบ.
ถามะ,น.,"กำลัง, เรี่ยวแรง."
ถ่าย,ก.,"เอาออกจากที่หนึ่งไปใส่อีกที่หนึ่ง เช่น ถ่ายรถ ถ่ายเรือ, เอาสิ่งหนึ่งออกแล้วเอาอีกสิ่งหนึ่งใส่เข้าไปแทนที่ เช่น ถ่ายนํ้า ถ่ายเลือด; รุ เช่น ถ่ายยา.; ว. ฝ่าย, ท่า, เช่น ถ่ายเดียว."
ถ่าว,ว.,"รุ่นสาว เช่น นงถ่าว, แลเด็กหญิงถ่าวชาววยงก็ดี (ม. คำหลวง ทศพร); ปานกลาง เช่น เอามาปรกิดชิดชนเป็นตนพระพุทธรูบอนนใหญ่อนนถ่าวอนนราม (จารึกวัดศรีชุม)."
"ถาวร, ถาวร-",ว.,"มั่นคง, ยั่งยืน, คงทน.; ว. มั่นคง, ยั่งยืน, คงทน."
ถาวรธิรา,น.,ชื่อกลบทอย่างหนึ่ง บังคับให้มีคำที่ใช้ไม้ม้วนทุกวรรค ไม่ให้มีคำที่ใช้ไม้มลาย เช่น จักกล่าวถึงมเหษีที่อยู่ใน อรัญใหญ่องค์เดียวอนาถา อนาถใจถึงองค์พระภัศดา ให้โศกาถึงบุตรสุดอาวรณ์ (ศิริวิบุลกิตติ์).
ถ้ำ ๑,น.,ช่องที่เป็นโพรงลึกเข้าไปในพื้นดินหรือภูเขา อาจเกิดขึ้นเองตามธรรมชาติหรือมนุษย์กระทำขึ้น มีขนาดใหญ่พอที่มนุษย์สามารถเข้าไปได้.
ถ้ำ ๒,น.,ภาชนะทรงกระบอก มีฝาครอบปิดสนิท สำหรับใส่ใบชาหรือยาดมเป็นต้น เช่น ขมิ้นดินสอพองเอาไว้ไหน เมื่อวานกูใส่ไว้ในถํ้า (ขุนช้างขุนแผน).
ถิ่น,น.,"ที่, แดน, ที่อยู่, เช่น ถิ่นเสือ ถิ่นผู้ร้าย ถิ่นไทยงาม."
ถิร-,ว.,"มั่นคง, แข็งแรง."
ถี,น.,หญิง.
"ถี่, ถี่ ๆ",ว.,"มีระยะหรือช่องว่างชิด ๆ กัน เช่น ตะแกรงตาถี่ หวีซี่ถี่, มีระยะเวลากระชั้นชิดกัน, ไม่ห่าง, เช่น รถมาถี่ มีลูกถี่ ซอยเท้าถี่ ๆ.; ว. มีระยะหรือช่องว่างชิด ๆ กัน เช่น ตะแกรงตาถี่ หวีซี่ถี่, มีระยะเวลากระชั้นชิดกัน, ไม่ห่าง, เช่น รถมาถี่ มีลูกถี่ ซอยเท้าถี่ ๆ."
ถีบ,ก.,"งอเข่าแล้วใช้ฝ่าเท้ากระแทกออกไป, งอเข่าแล้วใช้ฝ่าเท้าดันไปโดยแรง เช่น ถีบรถ ถีบจักร."
ถีบด่าน,ก.,ลาดตระเวนช่องทางเข้าออกที่ชายแดน.
ถึก,ว.,"เปลี่ยว, หนุ่ม, (ใช้แก่วัวควายตัวผู้) เช่น วัวถึก ควายถึก (ถิ่น-อีสาน ใช้ว่า เถิก หมายความว่า สัตว์ตัวผู้ เช่น วัวเถิก ควายเถิก, ถ้าตัวเมียใช้ว่า แม่ เช่น วัวแม่ ควายแม่)."
ถึง ๑,ก.,"บรรลุจุดหมาย เช่น เมื่อไรจะถึง ไปถึงบ้าน; รับนับถือ, ยึดถือ, เช่น ถึงพระพุทธเจ้า พระธรรม พระสงฆ์ เป็นที่พึ่งที่ระลึก; มากพอ เช่น ถึงเกลือ ถึงนํ้าตาล ถึงเครื่อง; จนกระทั่ง เช่น ถึงนํ้าตาตก ถึงลุกไม่ขึ้น, ถึงแก่ หรือ ถึงกับ ก็ว่า; บรรลุระดับที่กำหนด เช่น มีความรู้ไม่ถึง ฝีมือไม่ถึง.; บ. สู่, กระทั่ง, ยัง, เช่น เรื่องนี้ถ้ารู้ถึงผู้ใหญ่จะไม่ดี เมื่อวานนี้เธอไม่มา ทุกคนต่างก็พูดถึงเธอ; ใช้เป็นคำจ่าหน้าในจดหมายระบุตัวผู้รับ.; สัน. แม้ เช่น ถึงเขาจะเป็นเด็ก เขาก็มีความคิด; จึง เช่น ทำอย่างนี้ถึงจะดี."
ถึง ๒,,ดู ลังถึง.
ถือ,ก.,"จับยึดไว้ในมือ เช่น ถือมีด ถือปืน ถือหนังสือ; ทรงไว้, ดำรงไว้, เช่น ถือศีล ถือศักดินา; ยึดเอาว่า, นับเอาว่า, เช่น ถือเป็นญาติกัน ถือเราถือเขา ถือพวก ถือโทษ; เชื่อมั่นว่าเป็นมงคลหรืออัปมงคล เช่น ถือไม่ให้ใครจับหัว ถือไม่ลอดใต้ถุน; นับถือ เช่น ถือศาสนา; เช่า ในคำว่า ถือสวน, เช่าถือสวน ก็ว่า; ครอบครอง; เป็นเจ้าของ."
ถุง,น.,"เครื่องใช้สำหรับใส่สิ่งของ ทำด้วยผ้าหรือกระดาษเป็นต้น ก้นปิด ปากเปิด บางชนิดที่ปากมีหูรูดหรือหูหิ้ว, เรียกเครื่องใช้สำหรับสวมมือสวมเท้า มีลักษณะยืดหรือหดได้ ว่า ถุงมือ ถุงเท้า, โดยปริยายใช้เรียกสิ่งที่คล้ายคลึงเช่นนั้น เช่น ถุงนํ้าดี ถุงนํ้าครํ่า ถุงนํ้าตา, เรียกผ้านุ่งของผู้หญิงซึ่งใช้ผืนผ้าเย็บริมด้านข้างให้ติดกัน ว่า ผ้าถุง."
ถุน,ก.,กินหรือเสพพอแก้ขัด เช่น ถุนขี้ยา.
ถุย,ก.,"ถ่ม เช่น ถุยของในปากออกมา, ถ่มนํ้าลายมีเสียงดังเช่นนั้น; ออกเสียงดังเช่นนั้นแสดงกิริยาดูถูกดูหมิ่น."
"ถุล-, ถุลละ",ว.,"อ้วน, พี; หยาบ.; ว. อ้วน, พี; หยาบ."
ถุลลัจจัย,น.,ชื่ออาบัติจำพวกหนึ่งในอาบัติทั้ง ๗ จัดไว้ในพวกลหุกาบัติคืออาบัติเบาที่เปรียบด้วยลหุโทษ.
ถู,ก.,"สี เช่น ถูขี้ไคล ถูฟัน ถูเนื้อถูตัว, เช็ดโดยวิธีใช้สิ่งใดสิ่งหนึ่งไถไปไถมาให้สะอาด เช่น ถูบ้าน."
ถูก ๑,ก.,"โดน, แตะต้อง, สัมผัส, เช่น ถูกเนื้อถูกตัว, ถูกต้อง ก็ว่า; เหมาะกัน, เข้ากัน, เช่น ถูกนิสัย; ตรงกันกับ เช่น ถูกลอตเตอรี่, ไม่ผิด เช่น ถูกกฎหมาย คิดถูก ทำถูก, ถูกต้อง ก็ว่า; เหมาะสม เช่น ถูกกาลเทศะ; เป็นกริยาช่วยแสดงว่าประธานของประโยคเป็นผู้ถูกทำ (มักใช้ในข้อความที่ทำให้ผู้ถูกทำเดือดร้อนหรือไม่พอใจ) เช่น ถูกเฆี่ยน ถูกลงโทษ."
ถูก ๒,ก.,"มีราคาตํ่า, ไม่แพง."
ถูปารหบุคคล,น.,บุคคลที่คู่ควรแก่การนำกระดูกของเขาบรรจุในสถูปไว้บูชา มีพระพุทธเจ้าเป็นต้น.
เถกิง,ว.,"สูงศักดิ์, รุ่งเรือง, กึกก้อง, ลือลั่น, ใช้แผลงเป็น ดำเกิง ก็มี."
เถน,น.,ชายที่มีอายุ อาศัยอยู่กินที่วัด อาจถือศีลหรือไม่ก็ได้ นุ่งห่มผ้าเหลืองตามแต่จะหาได้ บางคนมีความประพฤติดี บางคนมีความประพฤติไม่เหมาะสม.
"เถร, เถร-, เถระ",น.,พระผู้ใหญ่ ตามพระวินัยกำหนดว่า พระมีพรรษาตั้งแต่ ๑๐ ขึ้นไป เรียกว่า พระเถระ.; น. พระผู้ใหญ่ ตามพระวินัยกำหนดว่า พระมีพรรษาตั้งแต่ ๑๐ ขึ้นไป เรียกว่า พระเถระ.; น. พระผู้ใหญ่ ตามพระวินัยกำหนดว่า พระมีพรรษาตั้งแต่ ๑๐ ขึ้นไป เรียกว่า พระเถระ.
เถรานุเถระ,น.,"พระเถระผู้ใหญ่ผู้น้อย.; ดู เถร, เถร-, เถระ."
เถรี,น.,"พระเถระผู้หญิง.; ดู เถร, เถร-, เถระ."
เถลไถล,ว.,เที่ยวแวะโน่นแวะนี่ เช่น เลิกงานแล้วอย่าเถลไถล.
เถลิก,ว.,"เถิก, เลิกขึ้นไป, เช่น ขากางเกงเถลิกขึ้นไป."
เถลิง,ก.,"ขึ้น เช่น เถลิงราชย์ เถลิงอำนาจ.; ว. ขึ้นหนุ่ม, ขึ้นเปลี่ยว, เช่น วัวเถลิง."
เถลือกถลน,ว.,"ลุกลน, ลนลาน, รีบร้อนจนขาดความระมัดระวัง, ถลีถลำ ก็ว่า."
เถ่อ,ว.,ค้างอยู่ (ใช้แก่อาการยืนหรือแหงน) เช่น หน้าแหงนเถ่อ ยืนเถ่อ.
เถอะ,ว.,"คำประกอบท้ายกริยาแสดงความหมายเป็นเชิงตกลง วิงวอน หรือชักจูง เช่น เอาเถอะ มาเถอะ กินเถอะ, เถิด ก็ว่า, พูดเพี้ยนเป็น เหอะ ก็มี."
"เถะ, เถะ ๆ",ว.,ลักษณะเนื้อที่ไม่กระชับของคนอ้วน เช่น คุณลุงอ้วนขี้ร้อน ไม่ชอบใส่เสื้อ เห็นแต่เนื้อเถะ ๆ.; ว. ลักษณะเนื้อที่ไม่กระชับของคนอ้วน เช่น คุณลุงอ้วนขี้ร้อน ไม่ชอบใส่เสื้อ เห็นแต่เนื้อเถะ ๆ.
เถา,น.,"เครือไม้, ลำต้นของไม้เลื้อย; ภาชนะที่จัดเข้าเป็นชุดเดียวกันอย่างปิ่นโต, ภาชนะหรือสิ่งของในจำพวกเดียวกันที่ใหญ่ รอง และเล็ก เรียงไปตามลำดับอย่างตะลุ่มมุกหรือหม้อ, ลักษณนามเรียกภาชนะที่จัดเข้าเป็นชุดเดียวกัน เช่น ปิ่นโตเถาหนึ่ง ปิ่นโต ๒ เถา หรือเรียกภาชนะหรือสิ่งของในจำพวกเดียวกันที่ใหญ่ รอง และเล็ก เรียงไปตามลำดับ เช่น ตะลุ่มมุกเถาหนึ่ง หม้อ ๒ เถา; เพลงซึ่งบรรเลงด้วยวงดนตรีไทย ใน ๑ เพลงมีอัตราลดหลั่นเรียงลงไปเป็นลำดับเป็นอัตรา ๓ ชั้น อัตรา ๒ ชั้น และอัตราชั้นเดียว หรืออัตรา ๒ ชั้น อัตราชั้นเดียว และอัตราครึ่งชั้น มีความสัมพันธ์โดยทำนองหลัก ลูกฆ้องลงจังหวะเป็นเสียงเดียวกัน และบรรเลงติดต่อกันไปจนจบ เช่น เพลงแขกมอญ เถา."
เถ้า ๑,น.,"สิ่งที่เป็นผงละเอียดของสิ่งที่เหลือจากไฟเผามอดแล้ว, ขี้เถ้า ก็ว่า."
เถ้า ๒,ว.,"แก่, มีอายุมาก, โดยมากใช้ เฒ่า."
เถาคัน,น.,"ชื่อไม้เถา ๒ ชนิดในวงศ์ Vitaceae ชนิด Cayratia trifolia (L.) Domin ใบเป็นใบประกอบ มีใบย่อย ๓ ใบ ขอบใบหยัก มีมือเกาะออกตรงข้ามใบ, เครือพัดสาม ก็เรียก, พันธุ์ใบแดงเรียก เถาคันแดง, อีกชนิดหนึ่งคือ Cissus repens Lam. ใบเดี่ยว."
เถาคันเหล็ก,น.,ชื่อไม้เถาเนื้อแข็งชนิด Ventilago cristata Pierre ในวงศ์ Rhamnaceae ใบเดี่ยว ผลมีปีก.
เถาเงาะ,,ดู กะทกรก (๒).
เถามวก,,ดู เครือเขามวกขาว.
เถาย่านาง,,ดู ย่านาง ๒.
เถาวัลย์,น.,"พรรณไม้ที่เป็นเถา, พรรณไม้เลื้อย."
เถาวัลย์กรด,,ดู กรด ๓.
เถาวัลย์เขียว,,ดู ย่านาง ๒.
เถาวัลย์ด้วน,,ดู เถาหัวด้วน.
เถาวัลย์ปูน,น.,ชื่อไม้เถาชนิด Cissus repanda Vahl ในวงศ์ Vitaceae เถามีคราบขาว.
เถาวัลย์เปรียง,น.,ชื่อไม้เถาเนื้อแข็งชนิด Derris scandens (Roxb.) Benth. ในวงศ์ Leguminosae เถาใช้ทำยาได้.
เถาวัลย์ยอดด้วน,,ดู เถาหัวด้วน.
เถาวัลย์เหล็ก,,ดู รางแดง.
เถาสิงโต,,ดู กะทกรก (๒).
เถาหัวด้วน,น.,"ชื่อไม้เถาไร้ใบ ๒ ชนิดในสกุล Sar-costemma วงศ์ Asclepiadaceae คือ ชนิด S. acidum Voigt, พญาไร้ใบ ก็เรียก และชนิด S. brunonianum Wight et Arn. ทั้ง ๒ ชนิดใช้ทำยาได้, เถาวัลย์ด้วน หรือ เถาวัลย์ยอดด้วน ก็เรียก."
เถาะ,น.,ชื่อปีที่ ๔ ของรอบปีนักษัตร มีกระต่ายเป็นเครื่องหมาย.
เถิก,ว.,"เถลิก, ลักษณะของหน้าผากที่ผมถอยร่นสูงขึ้นไปหรือขึ้นอยู่สูงกว่าปรกติ."
เถิง,ก.,ถึง.
เถิด,ว.,"คำประกอบท้ายกริยาแสดงความหมายเป็นเชิงตกลง วิงวอน หรือชักจูง เช่น เอาเถิด มาเถิด กินเถิด, เถอะ ก็ว่า."
เถิดเทิง,น.,การแสดงพื้นบ้านอย่างหนึ่ง ใช้กลองยาวเป็นหลัก มีฉิ่ง ฉาบ กรับ โหม่ง ประกอบ.
เถิน,ว.,"ดอน, เป็นเนิน, สูง."
เถียง ๑,ก.,"พูดโต้, พูดแย้ง, พูดโต้แย้ง; ขัดกัน เช่น เรื่องนี้ความตอนต้นกับตอนปลายเถียงกัน."
เถียง ๒,น.,เรือนพักชั่วคราวในทุ่งนา สำหรับอยู่เฝ้าข้าว.
เถียร,ว.,"มั่นคง, แข็ง, แข็งแรง."
เถือ,ก.,เชือดหรือเฉือนลงไปอย่างแรงด้วยของมีคม เช่น เนื้อเหนียวเถือไม่เข้า; เอาชนะ เช่น เถือกันไม่ลง.
เถือก,ว.,"ดาษไป, ทั่วไป, (ใช้แก่สีแดง ในคำว่า แดงเถือก); จ้า, โพลง, พราว, เช่น เถือกถ่อง."
เถื่อน,น.,"ป่า เช่น เข้าเถื่อนอย่าลืมพร้า.; ว. ห่างไกลจากที่อยู่ของคน, ห่างไกลจากความเจริญ เช่น บ้านป่าเมืองเถื่อน; ไม่ถูกต้องตามกฎหมาย เช่น เหล้าเถื่อน ปืนเถื่อน หมอเถื่อน; โดยปริยายหมายความว่า ไม่สุภาพ, ดุดัน, เช่น พระเอกเรื่องนี้เถื่อน."
แถ ๑,ก.,"อาการที่นกเป็นต้นเอียงปีกร่อนลง, อาการที่ของแบน ๆ เช่นกระเบื้องหรือโปสต์การ์ด แฉลบหรือร่อนไปเฉียง ๆ, โดยปริยายเรียกอาการที่คล้ายคลึงเช่นนั้น เช่น วัน ๆ ไม่เห็นทำการทำงาน ได้แต่แถไปโน่นไปนี่."
แถ ๒,ก.,โกน เช่น แถขน แถหัว แถหนวด.
แถก,ก.,"ถ่าง, กาง, เช่น ปลาแถกเหงือก; เสือกไป, ไถไป, ดิ้นรน, เช่น บพิตรพณเกล้า ข้าเห็นพราหมณ์เถ้าแถกมาถึง ชาวกาลึงคราษฎร์ฦๅ (ม. คำหลวง กุมาร); ถาก, ปาด; กัดถลาก ๆ เช่น หมาแถกเอา; แทะด้วยหน้าฟัน เช่น หมาแถกกะลามะพร้าว; โกนผมโดยใช้มีดกดลงอย่างแรงและลากไปเป็นทางยาวอย่างไม่ประณีต ในคำว่า แถกผม; กระเสือกกระสน เช่น ปลาช่อนก็ดิ้นแถกโผล่ขึ้นมาอาศัยอยู่ในหนองน้ำนั้นต่อไปใหม่ (สารคดีชีวิตสัตว์ของนายแพทย์บุญส่ง เลขะกุล)."
แถง,น.,"ดวงเดือน, เดือน."
แถน,น.,เทวดา.
แถบ,ว.,"สิ่งที่แบนยาว เช่น แถบทอง ผ้าแถบ; ซีก, ด้าน, เช่น ร่างกายตายไปแถบหนึ่ง ไฟไหม้ไปแถบหนึ่ง; ถิ่น, แถว, เช่น อยู่แถบนี้; เรียกเงินรูปีที่เคยใช้ในพม่า ว่า เงินแถบ."
แถม,ก.,"เติมให้, เพิ่มให้, (มักใช้ในการซื้อ ขาย แลกเปลี่ยน หรือให้).; ว. ที่เติมให้, ที่เพิ่มให้, เช่น ของแถม."
แถลง,ก.,บอก เล่า อธิบาย หรือแจ้งให้ทราบเป็นทางการ เช่น ส่วนรายละเอียดรองประธานจะแถลงให้ทราบต่อไป.
แถลบ,ว.,"เอียง เช่น นกบินแถลบ, มักใช้ว่า แฉลบ."
แถว,น.,"แถบ, บริเวณ, เช่น คนแถวอยุธยา แถวนี้มีอาหารอร่อย, คนหรือสิ่งที่เรียงเป็นเส้นเป็นแนว เช่น แถวทหาร ต้นไม้ขึ้นเป็นแถว, ลักษณนามใช้เรียกคนหรือสิ่งที่เรียงเป็นเส้นเป็นแนว เช่น นักเรียนเข้าแถวเป็น ๒ แถว."
โถ ๑,น.,"ภาชนะโดยมากทำด้วยดินเผา กระเบื้องเคลือบ หรือแก้ว ปากกว้าง มีฝาปิด, เรียกสิ่งที่มีลักษณะคล้ายคลึงเช่นนั้น เช่น โกศโถ."
โถ ๒,อ.,คำที่เปล่งออกมาด้วยความสงสารหรือเห็นอกเห็นใจเป็นต้น.
โถง,น.,"อาคารที่เปิดโล่ง ๓ หรือ ๔ ด้าน, พื้นที่ใช้สอยบางส่วนของอาคาร มีลักษณะโล่ง เช่น โถงทางเข้า ห้องโถง.; ว. ที่เปิดโล่ง มีฝาเพียงด้านเดียวหรือไม่มีฝา เช่น ศาลาโถง วิหารโถง ปราสาทโถง."
โถงเถง,ว.,สูงง่อนแง่น.
โถบ,ก.,"พุ่งลงด้วยแรงกำลัง เช่น นกโถบลงจากอากาศ, ใช้ว่า โถบถา หรือ ถาโถบ ก็มี."
โถม,ก.,เคลื่อนตัวเข้าหาด้วยกำลังแรง เช่น โถมตัวลงบนที่นอน; รวมกำลังพุ่งเข้าใส่ เช่น โถมกำลังเข้าตีข้าศึก.
โถมนาการ,น.,การชมเชย.
ไถ ๑,น.,"เครื่องมือทำนาทำไร่ชนิดหนึ่ง ประกอบด้วยคันไถ หางยาม ผาล หัวหมู ใช้ควายหรือวัวเป็นต้นลากไปเพื่อฟื้นดิน.; ก. เอาไถเทียมด้วยควายหรือวัวเป็นต้นลากไปเพื่อฟื้นดิน; เคลื่อนไปไถลไป เช่น นั่งไม้ลื่นไถลงมา, ไสไป เช่น ไถรถตัดหญ้าไปรอบสนาม; ขอร้องแกมบังคับ เพื่อเอาทรัพย์สินเป็นต้นอย่างไม่ถูกต้อง, รีดไถ."
ไถ ๒,น.,ชื่อหมู่ดาวฤกษ์ มี ๗ ดวง ซึ่งปรากฏเด่นชัดบนท้องฟ้า ชาวเรือใช้สำหรับกำหนดตำแหน่งดาวเหนือ.
ไถ่ ๑,ก.,ชำระหนี้เพื่อถอนคืนทรัพย์สินที่จำนำไว้; ซื้อทรัพย์สินที่ขายฝากไว้คืนภายในกำหนดเวลา; ให้ทรัพย์สินหรือประโยชน์เพื่อแลกเปลี่ยนเสรีภาพของผู้ถูกเอาตัวไป ผู้ถูกหน่วงเหนี่ยว หรือผู้ถูกกักขัง.
ไถ่ ๒,ก.,"ถาม, พูดคุย."
ไถ้,น.,ถุงยาว ๆ ใหญ่บ้าง เล็กบ้าง สำหรับใส่เงินหรือสิ่งของ โดยมากใช้คาดเอว.
ไถง,น.,ตะวัน; วัน.
ไถย-,น.,ความเป็นขโมย เช่น ไถยจิต.
ไถล,ก.,ลื่นไป เช่น ฝนตกถนนลื่น ระวังรถไถลออกนอกทาง; เชือนแช พูดออกนอกเรื่อง เช่น ถามเรื่องหนึ่ง ไถลตอบอีกเรื่องหนึ่ง; เลยไปออกนอกทางไป เช่น เลิกเรียนแล้วรีบกลับบ้าน อย่ามัวแต่ไถลอยู่.
