จ ๑  จ ๒๓๙ การกระทำและการประพฤติ
จ ๑  จ ๒๒๑ การกระทำและผู้กระทำ
จ ๑  จ ๒๑ การกระทำซึ่งมีลักษณะและจุดประสงค์ต่างๆ
จ ๑ การกระทำ
ทำ; ประกฤต (กวี)	ดูความหมายใน ร ๑
กระทำ		ทำ [ใช้ร่วมกับนามธรรม] เช่น กระทำหน้าที่
บำเพ็ญ		กระทำ [มักเป็นการกระทำในด้านดี] เช่น บำเพ็ญบุญ, บำเพ็ญบารมี, บำเพ็ญประโยชน์, บำเพ็ญเพียร
ปฏิบัติ		กระทำตามหน้าที่ เช่น ปฏิบัติหน้าที่, ปฏิบัติราชการ, ปฎิบัติภารกิจ; กระทำต่อผู้อื่น เช่น ปฏิบัติต่อกัน

จ ๒ การกระทำลักษณะต่างๆ
กรรม		การกระทำ เช่น ต่างกรรมต่างวาระ; การกระทำที่ส่งผลร้ายมายังปัจจุบัน หรือจะส่งผลร้ายต่อไปในอนาคต เช่น กรรมสนอง
พฤติกรรม	การกระทำทั่วๆ ไป มีการเคลื่อนไหว การพูด การคิด เป็นต้น เช่น ศึกษาพฤติกรรมของเด็กที่พ่อแม่หย่าร้าง
พฤติการณ์	การกระทำอย่างใดอย่างหนึ่งโดยเฉพาะ ซึ่งเป็นเหตุที่จะนำไปสู่ผลอย่างใดอย่างหนึ่งต่อไป [มักเป็นการกระทำที่ไม่ดี] เช่น มีพฤติการณ์ไม่น่าไว้วางใจ
ครุกรรม		การกระทำที่สำคัญยิ่ง ให้ผลแก่ผู้ทำอย่างรวดเร็ว อาจเป็นกรรมข้างดี ได้แก่ การทำสมาธิได้ถึงขั้นฌาณสมาบัติ หรือกรรมข้างเสีย ได้แก่ อนันตริยกรรม
วีรกรรม		การกระทำที่กล้าหาญ
อาชญากรรม	การกระทำความผิดทางอาญา เช่น การปล้นฆ่าเป็นการก่ออาชญากรรม
วินาศกรรม	การลอบทำลายชีวิตและทรัพย์สิน มีการวางระเบิดเป็นต้น เช่น การวางเพลิงเป็นการก่อวินาศกรรม
บุญ		การกระทำความดีตามหลักคำสอนในศาสนา เช่น การให้ทานเป็นบุญชนิดหนึ่ง
บาป		การกระทำผิดหลักคำสอนในศาสนา เช่น ผลของบาปคือความทุกข์; ความผิดความชั่ว เช่น บาปอยู่ที่คนทำ กรรมอยู่ที่คนกิน
บาปกรรม	การกระทำผิดหลักคำสอนในศาสนา เช่น ได้รับทุกข์เพราะบาปกรรมที่ทำไว้

จ ๓ การกระทำเกี่ยวกับตนเอง
ทำตัว		กระทำการต่างๆ ซึ่งเป็นผลต่อภาพลักษณ์ของตน เช่น ทำตัวดี, ทำตัวเหลวไหล
เตรียมตัว	ทำตนให้พร้อม เช่น เตรียมตัวเป็นแม่บ้าน
ปรับตัว, ปรับปรุงตัว	ดูความหมายใน จ ๒๓๖ 
ชุบตัว		เอาตัวจุ่มลงในของเหลวเพื่อให้ติดสิ่งนั้น เช่น พระสังข์ชุบตัว; เอาตัวเข้าไปในกองไฟเพื่อให้กลับเป็นหนุ่มใหม่ เช่น ท้าวสันนุราชชุบตัว; (สำ) ไปศึกษาเพิ่มเติมในต่างประเทศเพื่อให้มีความรู้สูงขึ้น ยกฐานะของตนขึ้น เช่น ไปชุบตัวมาจากเมืองนอก
ครองตัว		รักษาตน เช่น ครองตัวเป็นโสด
เอาตัวรอด	ทำให้ตนพ้นภัย เช่น ดีแต่เอาตัวรอด
แบ่งภาค		แยกส่วนของร่างเดิมออกเป็นอีกร่างหนึ่งหรือหลายร่างโดยเอกเทศ เช่น พระนารายณ์แบ่งภาคมาเกิด; อาการคล้ายคลึงเช่นนั้น เช่น มีงาน ๒ แห่งพร้อมกัน ใครจะไปแบ่งภาดได้
ปลอม, ปลอมตัว		ทำให้เหมือนบุคคลหนึ่งหรือบุคคลที่มีสถานภาพอย่างหนึ่ง เช่น ปลอมเป็นลูกสาวคุณหญิง, ปลอมตัวเป็นผู้ชาย, ปลอมตัวเป็นขอทาน
แปลงกาย, แปลงตัว	ใช้อิทธิฤทธิ์ทำให้เหมือนบุคคลหนึ่งหรือบุคคลที่มีสถานภาพอย่างหนึ่ง เช่น นางเบญจกายแปลงตัวเป็นนางสีดา

จ ๔ การกระทำเพื่อให้ได้ผล
ลงทุน		ยอมเหนื่อยยากหรือเสียเงินทองเป็นต้น เพราะหวังประโยชน์ เช่น ลงทุนโกนหัว
ลงแรง		ออกแรงทำงาน เช่น งานที่ลงแรงไปกำลังจะเกิดผล
ลงทุนลงแรง	ออกเงินและออกแรงทำ เช่น งานนี้ผมลงทุนลงแรงไปมาก

จ ๕ การกระทำเพื่อเลี้ยงชีวิตและเพื่อให้มีรายได้
ทำมาหากิน, หากิน	ทำงานเลี้ยงชีวิต เช่น เขาตั้งหน้าทำมาหากิน, ลูกๆ โตพอหากินได้
ทำกิน		ทำเพื่อเลี้ยงชีวิต เช่น ไม่มีที่ดินทำกิน
หาใส่ปากใส่ท้อง	หากินเลี้ยงชีวิตตนเอง
หากินตามชายเฟือย (สำ)		หากินด้วยวิธีง่ายๆ
ขุดดินกินหญ้า (สำ)	ลงแรงทำงานพอเลี้ยงตัวไปวันหนึ่งๆ เช่น ฉันความรู้น้อย ต้องทำงานขุดดินกินหญ้า
ยังชีพ, เลี้ยงชีพ, เลี้ยงชีวิต, เลี้ยงปากเลี้ยงท้อง	ทำให้ดำรงชีวิตอยู่ได้ เช่น มีรายได้พอยังชีพ,เลี้ยงชีพด้วยการจับปลาขาย,หากินไม่พอเลี้ยงชีวิต,ทำงานเลี้ยงปากเลี้ยงท้อง
ประทังชีวิต	ทำให้พอดำรงชีวิตอยู่ได้ เช่น เก็บผลไม้มากินพอประทังชีวิต
อาชีพ	การทำงานเลี้ยงชีวิต เช่น ประกอบอาชีพสุจริต
สัมมาชีพ,สัมมาอาชีวะ	การประกอบอาชีพในทางที่ชอบ เช่น การขายของเป็นการประกอบสัมมาชีพ
มิจฉาชีพ	การประกอบอาชีพในทางที่ผิด เช่น การลักขโมยเป็นการประกอบมิจฉาชีพ
หาลำไพ่		(สำ) หารายได้พิเศษ เช่น หาลำไพ่ด้วยการทำตุ๊กตาขาย
จ ๖ การกระทำให้เป็นไปตามต้องการ
จัดการ;จัดแจง(ไม่ทางการ) 	ทำให้เป็นดังต้องการ เช่น จัดการบ้านเรือน,จัดแจงปัดกวาด
ดำเนิน ทำให้เป็นไป เช่น ดำเนินการให้เป็นไปตามวัตถุประสงค์
อำนวย	กำหนดให้เป็นไป เช่น เขาเป็นกรรมการบริหาร
บริหาร 		ดูแลให้เป็นไป  เช่น บริหารกิจการของครอบครัว
ปั่น (ปาก)	รีบทำ เช่น ปั่นงานที่ค้างอยู่ให้เสร็จ  
ผลักดัน		พยายามให้งานเป็นไปดังต้องการ เช่น ผลักดันโครงการให้เสร็จทันเวลา
เข็น(ปาก) 	ทำให้งานยากลุล่วงดังต้องการ เช่น เข็นโครงการผ่านสภา
รณรงค์		ต่อสู้ให้เป็นไปดังต้องการ
จ ๗  การทำงานช้าหรือไม่ทำงาน
อู้,อู้งาน(ปาก)	แกล้งทำงานช้าๆเพื่อจะได้ไม่ต้องทำมาก เช่น เจ้านายหาว่าผมอู้งาน
โดด,โดดร่ม(ปาก)	ไปพ้นจากที่ทำงานหรือสถานศึกษา ทำให้ขาดงานหรือการเรียน เช่ย ขืนโดดร่มบ่อยๆเงินเดือนจะไม่ขึ้น
ทิ้งงาน		เลิกทำงานที่รับผิดชอบไปกลางคัน เช่น คนงานก่อสร้างทิ้งงาน
นอนตีพุง(สำ)	อยู่เฉยๆไม่ทำงาน เช่น มันนอนตีพุงอยู่กับบ้านไม่ยอมทำมาหากิน
ว่างงาน	ไม่มีงานทำ เช่น จะให้ทำอะไรก็บอก ฉันกำลังว่างงาน
ตกงาน		หางานไม่ได้หรือต้องการเลิกงานที่เคยทำ เช่น บัณฑิตตกงาน,เครื่องจักรเหล่านี้ทำให้พวกเราต้องตกงาน
เตะฝุ่น,วิจัยฝุ่น(สำ)	หางานไม่ได้เช่น ผมเรียนจบแล้วก็เตะฝุ่นอยู่หลายเดือน
จ ๘  การกระทำตามตำแหน่งหน้าที่
ประจำการ	อยู่ในระหว่างปฎิบัติหน้าที่
ประจำซอง (โบ)		เข้าประจำรักษาหน้าที่เมื่อมีเหตุฉุกเฉิน

จ ๙ การกระทำตามแนวทางหรือผิดจากแนวทางที่กำหนด
เคร่ง		ถือปฏิบัติตามระเบียบข้อบังคับอย่างจริงจัง เช่น พระเคร่งวินัย
เคร่งครัด	ไม่ให้ผิดไปจากแนวทางที่กำหนดไว้ เช่น เคร่งครัดต่อหน้าที่
ฝืน		ทำให้ไม่เป็นไปตามที่กำหนดไว้ เช่น ฝืนลิขิตของพระเป็นเจ้า
ฝ่าฝืน		ทำสิ่งที่ห้ามหรือไม่ทำสิ่งที่กำหนดให้ทำ เช่น ฝ่าฝืนกฏหมาย, ฝ่าฝืนข้อบังคับ, ฝ่าฝืนสัญญาณจราจร
ละเมิด		ล่วงออกไปนอกกรอบที่กำหนดไว้ เช่น ละเมิดเงื่อนไข, ละเมิดสัญญา, ละเมิดคำสั่ง, ละเมิดสิทธิ

จ ๑๐ การกระทำที่ไม่สำเร็จผลตามที่ควร
ตีงูให้กากิน (สำ)		ทำสิ่งที่ตนควรจะได้รับประโยชน์ แต่ผลกลับไปตกแก่ผู้อื่น
ชักตะพานแหงนเถ่อ (สำ)		ตั้งใจทำอะไรแล้วไม่เป็นผลสำเร็จต้องคอยค้างอยู่
ปิดทองหลังพระ (สำ)		ทำความดีแต่กลับไม่ได้รับความยกย่อง
ทำคุณบูชาโทษ โปรดสัตว์ได้บาป (สำ)	ทำดีแต่กลับได้ชั่ว

จ ๑๑ การกระทำที่ไม่สมควร
ทำบ้าๆ		ทำสิ่งที่ไม่สมควร เช่น เขาชอบทำบ้าๆ เมื่อวานนี้จู่ๆ ก็ไปหาเรื่องตำรวจ
อุตริ		ริทำสิ่งที่คนทั่วไปเห็นว่าผิดปรกติวิสัย เช่น อุตริเลี้ยงเสือ
เล่นแผลงๆ ; เล่นพิเรนทร์ (สำ)		ทำสิ่งที่คนทั่วไปเห็นว่าผิดปรกติวิสัยเพื่อความบันเทิงของตน เช่น เขาเล่นพิเรนทร์ แอบผูกผมเพื่อนกับเก้าอี้
ลักเพศ		ทำหรือแต่งตัวปลอมแปลงให้ผิดไปจากเพศของตน เช่น คฤหัสถ์แต่งตัวปลอมเพศเป็นสมณะถือว่าลักเพศ

จ ๑๒ การด่วนกระทำโดยไม่ยั้งคิดหรือไม่พิจารณา
หุนหันพลันแล่น		ด่วนกระทำด้วยความโกรธ เช่น ไม่ควรหุนหันพลันแล่นลาออกจากงาน
ไม่ฟังอีร้าค่าอีรม (ปาก)		ด่วนกระทำโดยไม่พิจารณา เช่น แม่ไม่ฟังอีร้าค่าอีรม หยิบไม้ฟาดลูกชายไม่นับ
ไม่ดูตาม้าตาเรือ (สำ)		ไม่ดูให้ถี่ถ้วน เช่น เดินไม่ดูตาม้าตาเรือ เตะถังน้ำหกหมด

จ ๑๓ การกระทำโดยทนอายและทำให้พ้นอาย
ตากหน้า (สำ)		จำต้องทำงานหรือทำกิจกรรมที่มีผู้พบเห็นทั่วไปและบางคนถือว่าน่าอาย เช่น ตากหน้าขายของ
บาหน้า (สำ)		จำต้องไปขอความช่วยเหลือ เช่น บากหน้าไปพึ่ง
แบกหน้า (สำ)		จำต้องทนอายไปติดต่อ เช่น แบกหน้าไปง้อ
ด้านหน้า (สำ)		จำต้องทนอายอย่างมากไปติดต่อหรือขอความช่วยเหลือ เช่น เมื่อหมดหนทางแล้วก็ต้องด้านหน้าไปหาสามีเก่า
หน้าด้านหน้าดำ (สำ)	จำต้องทนอายทนลำบาก เช่น แม่หน้าด้านหน้าดำไปกู้เงินมาเป็นค่าเล่าเรียนลูก
รักษาหน้า	ดูความหมายใน ช ๒๕
ขายผ้าเอาหน้ารอด (สำ)		ทำพอแก้หน้าไปทีหนึ่ง

จ ๑๔ การกระทำที่ทำให้เสียเวลา
ชักช้า		กระทำช้าๆ หรือทำให้เสียเวลา เช่น เขามัวแต่ชักช้า ไม่ตัดสินใจเสียที
โอ้เอ้, โอ้เอ้วิหารราย		กระทำการต่างๆ อย่างไม่เร่งรีบ เช่น คุยกันโอ้เอ้จนดึก
เอ้ๆ แอ่นๆ 	กระทำการต่างๆ ไม่รีบออกจากที่ เช่น มัวแต่เอ้ๆ แอ่นๆ เลยไม่ทันรถไฟ
พิรี้พิไร		กระทำอยู่นานไม่ยอมเลิก เช่น พิรี้พิไรร่ำรากัน
ร่ำไร		กระทำการต่างๆ ทำให้เสียเวลามาก เช่น อย่ามัวร่ำไรให้เสียเวลาเราต้องรีบไป
ตะบิดตะบอย	แกล้งชักช้า เช่น ตะบิดตะบอย ไม่ยอมลุกไปรับแขก
เตะถ่วง (สำ)	หน่วงไว้ให้ช้า เช่น แกล้งเตะถ่วงไม่ยอมเซ็นหนังสือ

จ ๑๕ การกระทำโดยรีบร้อน
กินแกงร้อน (สำ)		ทำโดยรีบร้อนในเวลาจวนแจ
ออกเรือหาถ่อ ตั้งหม้อหาฟืน (สำ) ไม่เตรียมการล่วงหน้า ทำให้ต้องทำงานอย่างรีบร้อน ฉุกละหุก

จ ๑๖ การกระทำที่ไม่ต่อเนื่อง
ทำๆ หยุดๆ	ทำแล้วหยุดแล้วทำใหม่ เช่น ควรตั้งหน้าเขียนให้เสร็จไม่ใช่ทำๆ หยุดๆ 
ทำขยักขย่อน	ควรจะทำให้เสร็จรวดเดียวแต่ไม่ทำ เช่น จะเย็บผ้าก็ไม่ทำให้เสร็จ ทำขยักขย่อน เดี๋ยวลุกไปโน่น เดี๋ยวลุกไปนี่
ทำครึ่งๆ กลางๆ 		ทำได้เพียงครึ่งเดียวก็เลิก เช่น งานยังไม่ทันจะเห็นผลทำแค่ครึ่งๆ กลางๆ เลิกเสียแล้ว
ทำค้างๆ คาๆ		ทำยังไม่ทันเสร็จก็เลิก เช่น ไปล้างจานให้เสร็จแล้วค่อยมาดูทีวี อย่าทำค้างๆ คาๆ

จ ๑๗ การกระทำก่อนทำจริง
ลอง		ทำดูก่อนทำจริงเพื่อให้รู้ว่าจะใช้ได้หรือไม่ เช่น ลองกิน, ลองเสื้อ
ทดลอง		ลองทำเพื่อให้รู้ความจริงหรือค้นหาสิ่งใหม่ เช่น ทดลองทำเค้กกล้วยไข่, ระยะทดลองงาน
ซ้อม		ลองทำเพื่อให้ทำได้ดีเมื่อจะต้องทำจริง เช่น ซ้อมรบ
ซ้อมใหญ่	ซ้อมเต็มที่เหมือนแสดงจริง
อุ่นเครื่อง (สำ)	ฝึกซ้อมก่อนแข่งขันจริง เช่น ชกอุ่นเครื่อง

จ ๑๘ การกระทำเพื่อให้พร้อม
เตรียม		ทำการไว้พร้อมจะทำกิริยาต่อไป เช่น เตรียมจะออกจากบ้าน
เตรียมพร้อม	ทำให้ตนหรือฝ่ายตนพร้อมจะทำการ เช่น ทหารทุกคนเตรียมพร้อม
ตั้งหลัก (สำ)	ทำให้ตนพร้อมจะทำกิริยาต่อไป เช่น เขาจะไปไหนก็ตั้งหลักที่สนามหลวงก่อนเสมอ, เถียงไม่ออกเพราะยังไม่ทันตั้งหลัก

จ ๑๙ การกระทำให้มีขึ้นใหม่
ฟื้น	ทำให้มีขึ้นใหม่ เช่น ฟื้นความจำ
รื้อฟื้น		เอามาทำใหม่ เช่น รื้อฟื้นคดี

จ ๒๐ การกระทำตอนท้าย
ทิ้งท้าย		พูดหรือเขียนชวนให้คิดในตอนท้าย เช่น พูดทิ้งท้าย
ส่งท้าย		ทำท้ายสุดก่อนจะอำลา เช่น ส่งท้ายชีวิตคู่
ตบท้าย		ทำท้ายสุด เช่น กินเหล้าตบท้าย
แถมท้าย	ทำท้ายสุดเป็นการแถม เช่น บรรเลงเพลงตามคำขอเป็นการแถมท้าย, พูดแถมท้าย
ทิ้งทวน (สำ)	ทำอย่างไว้ฝีมือในตอนท้าย เช่น เซ็นอนุมัติแผนงานพัฒนาเป็นการทิ้งทวนก่อนจะออกจากตำแหน่ง

จ ๒๑ การกระทำด้วยจุดประสงค์ต่างๆ
ย้อมใจ		ทำให้กล้า เช่น กินเหล้าย้อมใจ
ดับลม		ทำให้ลมในท้องระงับไปชั่วคราว เช่น หาอะไรกินดับลมเสียก่อน
ไว้ลาย		รักษาชื่อเสียงว่ามีฝีมือ เช่น ไว้ลายตำรวจไทย
ฝากชื่อ		ทำให้ชื่อเสียงเป็นที่รู้จัก เช่น ท่านฝากชื่อไว้ในวงการบันเทิง
เอาชื่อ; เอากล่อง	(ปาก)		ทำเพื่อให้ได้ชื่อเสียง งานนี้ผมตั้งใจทำเอาชื่อ
เอาเด่น		ทำเพื่อให้เด่นกว่าผู้อื่น เช่น ชอบแต่งตัวเอาเด่น
เอาแรง		ทำให้มีแรง เช่น นอนเอาแรง
เอาหน้า		ทำเพื่อให้คนยกย่องสรรเสริญ เช่น บริจาคเงินเอาหน้า
บังหน้า		ทำกิจการอย่างหนึ่งเพื่ออำพรางกิจการอีกอย่างหนึ่ง เช่น เปิดบริษัทบังหน้าที่แท้รวยเพราะค้ายาเสพย์ติด
เอาฤกษ์, เอาฤกษ์เอาชัย		ทำให้มีสิริมงคล เช่น สอนเอาฤกษ์
แก้ตัว		ทำอีกครั้งหนึ่งเพราะได้ทำพลาดไป เช่น ผมเสียใจที่ผิดนัดคราวหน้าขอแก้ตัวใหม่
แก้มือ		ทำเพื่อแสดงฝีมืออีกครั้งหนึ่งหลังจากที่ได้พลาดไป เช่น ถ่ายรูปแก้มือ

จ ๓๐  จ ๓๔ การลงมือกระทำและหยุดกระทำ
จ ๓๐ การเริ่มและไม่เริ่มกระทำโดยเร็ว
ไม่รอช้า; ไม่พูดพร่ำทำเพลง (สำ)		กระทำทันที ไม่ให้เสียเวลา เช่น เขาไม่รอช้ารีบกระโดดขึ้นรถ
รอช้า		ปล่อยให้เวลาล่วงไป ยังไม่กระทำเช่น ถ้าขืนคุณรอช้า คุณต้องพลาดโอกาสแน่
รีรอ, รีๆ รอๆ	ยังไม่กระทำเพราะลังเล เช่น ยืนรีรอ, ควรรีบทำอย่ารีรอ
รั้งรอ		ยังไม่กระทำเพราะรอผู้ใดผู้หนึ่งหรือสิ่งใดสิ่งหนึ่ง เช่น ยังรั้งรออยู่ไม่ดำเนินการ
จดๆ จ้องๆ 	ทำท่าจะทำแต่ยังไม่กล้าทำ เช่น เขาจดๆ จ้องๆ ไม่กล้าเข้าไปหาครูใหญ่
เอ้อเร้อเอ้อเต่อ (ปาก)	ปล่อยตามสบายไม่เร่งทำ เช่น มัวแต่เอ้อเร้อเอ้อเต่ออยู่นั่นแหละ จะทำอะไรก็ไม่ทำเสียที
พรวดพราด	กระทำโดยเร็วและไม่ยับยั้ง เช่น ค่อยๆ บอกเขา อย่าพรวดพราดให้ตกใจ
พอก้าวขาก็ลาโรง, พอยกขาก็ลาโรง (สำ)		มักจะช้าจนไม่ทันการ เช่น มันยืดยาดไม่ทันการ พอก้าวขาก็ลาโรง

จ ๓๑ การเลื่อนเวลากระทำออกไป
เลื่อน		เปลี่ยนเวลาที่จะกระทำให้ช้ากว่ากำหนดเดิม เช่น เลื่อนไปพูดอาทิตย์หน้า
ผัด, ผัดเพี้ยน	เลื่อนเวลาที่ตนจะกระทำ เช่น ผัดว่าพรุ่งนี้ค่อยทำ, พูดผัดเพียนไปเรื่อยๆ
ผัดผ่อน		ขอผ่อนปรนให้เลื่อนเวลาออกไป เช่น ขอผัดผ่อนการชำระหนี้
ผัดเจ้าล่อ (สำ)	เลื่อนเวลาที่ตนจะกระทำไปเรื่อยๆ พอให้พ้นตัว เช่น ผัดล่อเจ้าหนี้ไปเรื่อยๆ 
ผัดวันประกันพรุ่ง (สำ)	เลื่อนเวลาที่ตนจะกระทำครั้งแล้วครั้งเล่า เช่น ควรรีบเขียนรายงานให้เสร็จอย่ามัวผัดวันประกันพรุ่ง
ยกยอด (สำ)	เก็บเอาสิ่งที่กระทำค้างไว้ไปกระทำในคราวต่อไป เช่น เรื่องที่เหลือยกยอดไปพูดกันคราวหน้า

จ ๓๒ การเร่งกระทำหรือผ่อนการกระทำ
เร่งมือ		พยายามทำให้เร็ว เช่น เร่งมือหน่อย เดี๋ยวไม่ทันพระ
รามือ (สำ)	ค่อยๆ เลิก เช่น เกือบจะรามืออยู่รอมร่อ, รามือจากการแปรงผม
เพลามือ (สำ)	ผ่อนให้น้อยลง เช่น เพลามือลงหลังจากฝึกหนักมานาน

จ ๓๓ การไม่กระทำให้เสร็จโดยเร็ว
แชเชือน, เชือนแช	หันไปทำเรื่องอื่นเสียบ้าง ไม่ตั้งหน้าทำเรื่องที่กำลังทำโดยตลอด เช่น รีบซักผ้าให้เสร็จ ไม่แชเชือนพักเล่น
เถลไถล, ไถล		หันไปทำเรื่องอื่นเสียบ้างไม่ตั้งหน้าทำให้เสร็จโดยเร็ว เช่น ซักผ้ายังไม่ทันเสร็จ ไถลไปพูดโทรศัพท์เสียแล้ว
แช่, หมัก, ดอง (ปาก)	ปล่อยทิ้งไว้ไม่รีบทำให้เสร็จทันที เช่น แช่เรื่องไว้ยังไม่พิจารณา, หมักงานไว้ยังไม่ทำ, ดองงานไว้เป็นอาทิตย์ๆ

จ ๓๔ การไม่กระทำและเลิกกระทำ
เพิกเฉย		ไม่ทำการที่ควรทำ เช่น เพิกเฉยต่อหน้าที่
ละเลย		ไม่ทำหรือไม่เอาใจใส่ด้วยถือว่าไม่สำคัญ เช่น แม้เป็นเรื่องเล็กน้อยก็ไม่ควรละเลย
ทอดธุระ	ปล่อยธุระไว้ไม่รีบทำ เช่น ถ้าขอความช่วยเหลือ เขาก็จะรีบทำทันที ไม่เคยทอดธุระ
งอมืองอตีน, งอมืองอเท้า (สำ)	ไม่ยอมทำเพื่อช่วยตนเอง เช่น ถ้างอมืองอตีน ก็ต้องอดตาย
บิดจะกูด, บิดตะกูด (สำ)		บิดไปบิดมาไม่ยอมทำ เช่น น้องบิดตะกูดไม่ยอมไปอาบน้ำ
แขวน (ปาก)		ทิ้งเรื่องไว้ยังไม่ทำเพราะเหตุผลบางประการ เช่น โครงการนี้ถูกแขวนไว้เกือบ ๓ ปี
พักไว้		หยุดทำชั่วคราว เช่น ทอดกุ้งเสร็จแล้วพักไว้
หยุด		ไม่ทำชั่วระยะหนึ่ง เช่น หยุดเดิน
เลิก		ไม่ทำอีกต่อไป เช่น เลิกกินเหล้า
เว้น		ทำเรื่องอื่น เรื่องนี้ไม่ทำ เช่น เว้นจากการประพฤติผิด
งด		ไม่ทำหรือไม่ดำเนินการตามปรกติ เช่น งดเรียน
วางมือ (สำ)	เลิกทำ เช่น เถ้าแก่จะวางมือจากการค้าเสียที
ปล่อยมือ (สำ)	เลิกดูแลเอาใจใส่ เช่น ถ้าคุณปล่อยมือ งานนี้คงล้มเหลว
ละมือ 		หยุดทำ เช่น ละมือจากงานที่ทำ
สะบัดมือ (สำ)	ทิ้งไปทันทีไม่ทำต่อ เช่น กินเสร็จก็สะบัดมือไป
ลดละ, ละลด	ทำน้อยลงหรือเลิกทำ เช่น ติดตามไม่ลดละ
ละวาง		เลิก[มักใช้แก่นามธรรม] เช่น ละวางความชั่ว
ล้างมือ (สำ)	เลิกเกี่ยวข้องโดยเด็ดขาด เช่น คุณพ่อว่าจะล้างมือจากกิจการบริษัท
ถอนตัว (สำ)	ไม่เกี่ยวข้องหรือเลิกเกี่ยวข้อง เช่น งานนี้ผมขอถอนตัวเพราะไม่มีเวลา, ถลำลึกจนไม่อาจถอนตัว
ลาออก		แสดงความจำนงว่าจะไม่เกี่ยวข้องต่อไป เช่น ลาออกจากบริษัท
เจ๊ง (ปาก); พับฐาน, ม้วนเสื่อ (สำ)		ล้มเลิกกิจการเพราะไม่มีทุนจะดำเนินกิจการต่อไปได้ เช่น เศรษฐกิจไม่ดี บริษัทเล็กๆ ม้วนเสื่อไปตามๆ กัน

จ ๔๐ คำสอนเกี่ยวกับการกระทำ
ช้าเป็นการนานเป็นคุณ (สำ)	ค่อยๆ คิดค่อยๆ ทำดีกว่าด่วนทำ
ช้าๆ ได้พร้าสองเล่มงาม (สำ)	ค่อยๆ คิดค่อยๆ ทำแล้วจะสำเร็จผล
น้ำขึ้นให้รีบตัก (สำ)	มีโอกาสดี ควรรีบทำ
รักร้อนจะนอนเย็น รักเย็นจะดิ้นตาย (สำ)		รีบทำงานจะสบายเมื่อภายหลัง ถ้าไม่รีบจะลำบาก
รักยาวให้บั่น รักสั้นให้ต่อ (สำ)		รักจะอยู่ด้วยกันยืนยาวให้ตัดความอาฆาตพยาบาท รักจะอยู่ด้วยกันสั้นๆ ให้คิดอาฆาตพยาบาทต่อไป
วิ่งนักมักล้ม, ก้มนักมักคลาน (สำ)		ทำอะไรอย่าหักโหม ควรทำพอกับกำลังของตน
ปลูกเรือนแต่พอตัว หวีหัวแต่พอเกล้า, หวีผมแต่พอเกล้า กินเหล้าแต่พอเมา (สำ)	ทำอะไรพอสถานประมาน จึงจะเกิดผลดี
จอดเรือให้ดูฝั่ง จะนั่งให้ดูพื้น (สำ)	จะทำกิจอันใด จะต้องพิจารณาให้รอบคอบ
ตีงูให้หลังหัก (สำ)	กระทำต่อศัตรูโดยไม่เด็ดขาดจริงจัง ย่อมจะได้รับผลร้ายในภายหลัง

จ ๔๑ ขั้นตอนและขีดขั้นของการกระทำ
ขั้นตอน		ระยะของการกระทำ เช่น ตรวจการดำเนินงานทุกขั้นตอน
ขีดขั้น		ระดับสูงสุดที่จะยอมให้เป็นได้ เช่น การหยอกล้อกันควรมีขีดขั้น
ขีดจำกัด		ระดับที่เกินไม่ได้ เช่น ช่วยเหลือโดยไม่มีขีดจำกัด

จ ๔๒  จ ๔๕ ขั้นตอนในการกระทำกิริยา
จ ๔๒ การเริ่มกระทำ
ตั้งต้น, เริ่ม, เริ่มต้น	ทำลำดับแรก เช่น ตั้งต้นดำเนินงาน, เริ่มทำ, เริ่มต้นพูด
ริเริ่ม		คิดทำก่อนผู้อื่น เช่น ริเริ่มการทำตุ๊กตา
ลงมือ		เริ่มทำ เช่น ลงมือแต่งหน้า
บุกเบิก		ทำก่อนผู้อื่น ทำให้ผู้อื่นทำตามได้ เช่น บุกเบิกงานโฆษณา
ประเดิม		เริ่มก่อน เช่น ซื้อเป็นการประเดิม
ก่อหวอด (สำ)	เริ่มทำสิ่งไม่ดี เช่น นักศึกษาก่อหวอดประท้วงรัฐบาล
เปิดฉาก (สำ)	เริ่มทำให้เกิดเหตุการณ์ เช่น เปิดฉากโจมตี

จ ๔๓ การกระทำต่อไป
เดินหน้า (สำ)	ทำต่อไปตามที่วางแผนไว้ เช่น โครงการนี้คุณเดินหน้าไปได้ ผมสนับสนุนเต็มที่

จ ๔๔ การสิ้นสุดการกระทำ
จบ	สิ้นสุดเรื่อง ไม่ต้องทำต่อไป เช่น พูดจบ, อ่านจบ
เสร็จ	สิ้นสุดการกระทำ เช่น ทำงานเสร็จ
แล้ว, แล้วเสร็จ		สิ้นสุดงาน เช่น เย็บเสื้อยังไม่แล้ว
ร่วมหัวงาน	เกือบเสร็จ

จ ๔๕ การกระทำอีกครั้งหนึ่งหรือหลายครั้ง
อีก	ทำกิริยาอย่างเดียวกันเป็นการเพิ่มเติม เช่น พูดอีก, กินอีก
ใหม่	ทำกิริยาอย่างเดียวกันอีกครั้งหนึ่งซึ่งอาจจะไม่เหมือนเดิม เช่น พูดใหม่
ซ้ำ	ทำกิริยาอย่างเดียวกันอีกครั้งหนึ่งหรือหลายครั้ง เช่น พูดซ้ำ
ซ้ำๆ 	ซ้ำหลายครั้ง เช่น พูดซ้ำๆ
ซ้ำซาก, ซ้ำๆ ซากๆ	ซ้ำหลายครั้งเกินไป เช่น พูดซ้ำซาก
ทวน	ย้อนกลับทำกิริยาซ้ำอีก เช่น อ่านข้อความทวนใหม่
เวียน	ทำกิริยาแล้ววนลับมาทำอีก เช่น เวียนส่องกระจก
กลับ	ทำอีกครั้งหนึ่งหลังจากที่เลิกไป เช่น กลับมาร้องเพลงอีก
ย้อนต้น; นับหนึ่งใหม่ (สำ)	กลับมาที่จุดเริ่มต้นใหม่ เช่น ถ้าต้องนับหนึ่งใหม่อยู่เรื่อยๆ อย่างนี้งานคงไม่มีวันเสร็จ

จ ๕๐  จ ๖๕ ลักษณะที่การกระทำกิริยาเกิดขึ้นและดำเนินไป
จ ๕๐ ความเร็ว
ทันที; ทันใด (เขียน)	เกือบจะในขณะนั้นเอง เช่น ไปทันที, แปลงตัวทันใด
ทันทีทันใด	ทันที ไม่ทันคาดคิด เช่น ลุกขึ้นทันทีทันใด
ปุ๊บ...ปั๊บ (ปาก)		ทันที [ใช้ขยายกริยาคู่กัน] เช่น สั่งปุ๊บทำปั๊บ
ปุบปับ, ปุ๊บปั๊บ (ปาก)	กะทันหัน ไม่มีเวลาเตรียมการ เช่น ไปปุบปับ
ทันควัน (สำ)		มีปฏิกิริยาตอบทันที เช่น เถียงทันควัน
ทันทีทันควัน (สำ)	ทำกิริยาหนึ่งหลังอีกกิริยาหนึ่งทันที เช่น เขาโยนแก้วแล้วรับได้ทันทีทันควัน
ทันท่วงที	ทันเหตุการณ์พอดี เช่น แก้ไขได้ทันท่วงที
ทันใจ; ทันอกทันใจ (ไม่ทางการ)		เร็วทันใจที่ต้องการ เช่น ตักข้าวช้าไม่ทันใจ
ทันกิน		ทันเหตุการณ์อจะไม่ต้องเสียประโยชน์ เช่น ทำงานช้าไปไม่ทันกิน

จ ๕๑ ความต่อเนื่อง
ไม่ได้ขาด, เสมอ, เสมอๆ		เช่นนั้นอยู่โดยตลอด เช่น ไปทำงานเสมอ
เป็นแดน (สำ)		เสมอ [ใช้เฉพาะ] เช่น นินทาเขาเป็นแดน
ชั่วคราว		เช่นนั้นระยะหนึ่ง เช่น หยุดเขียนหนังสือชั่วคราว
ตลอดมา, มาโดยตลอด		ต่อเนื่องกันมาตั้งแต่อดีตถึงปัจจุบัน เช่น เขาทำงานหนักตลอดมา
ต่อไป		ต่อเนื่องกันไปในอนาคต เช่น จะเป็นครูต่อไป 
ตลอดไป	ต่อเนื่องกันไปในอนาคต ไม่สิ้นสุด เช่น ทำความดีตลอดไป
เรื่อย, เรื่อยๆ 	ซ้ำๆ ต่อเนื่องกันไป เช่น เขาพูดปดเรื่อยจนฉันไม่เชื่อเขาแล้ว, บ่นอยู่เรื่อยๆ
ร่ำไป		ซ้ำๆ ต่อเนื่องกันไปไม่เปลี่ยนแปลง เช่น เขาพูดปดร่ำไป
ไม่หยุดหย่อน		เรื่อย [มักใช้ในการบ่น] เช่น คอยรบกวนไม่หยุดหย่อน
ไม่หยุดยั้ง	ต่อไปเรื่อยๆ เช่น เราจะดำเนินงานต่อไปไม่หยุดยั้ง
รวด		ดูความหมายใน ว ๖๒

จ ๕๒ ความถี่	
เป็นระยะๆ	ทำและหยุดสลับกันไป เช่น ส่งข่าวเป็นระยะๆ
เป็นช่วงๆ	ทำระยะหนึ่งแล้วหยุดแล้วทำใหม่ เช่น ทำงานหนักเป็นช่วงๆ
เป็นพักๆ	ทำแล้วพักระยะหนึ่งกว่าจะได้เริ่มอีก เช่น เขาขยันทำงานเป็นพักๆ
นานๆ ครั้ง	เวลาผ่านไปมากกว่าจะทำครั้งหนึ่ง เช่น ไปดูภาพยนตร์นานๆ ครั้ง
เป็นครั้งคราว	เวลาผ่านไปพอสมควรกว่าจะทำครั้งหนึ่ง เช่น ไปเยี่ยมลูกเป็นครั้งคราว
เป็นครั้งเป็นคราว	มีกำหนดเวลาที่ทำให้พอสมควร เช่น ปล่อยให้เล่นเป็นครั้งเป็นคราว
ชั่วครั้งชั่วคราว		นานๆ ครั้งและครั้งละไม่นาน เช่น ได้อยู่กับลูกชั่วครั้งชั่วคราว
บ่อย, บ่อยๆ ; เนือง (เขียน); ทุกบ่อย (ปาก)	หลายครั้งในระยะเวลาไม่นาน เช่น เขามาบ่อยๆ
พร่ำเพรื่อ	บ่อยไปไม่มีเหตุผลสมควร เช่น ดุพร่ำเพรื่อ
เนืองนิตย์, เป็นนิจศีล, เป็นนิตย์, เป็นอาจิณ		บ่อยมากจนถือได้ว่าเป็นปรกต เช่น พูดปดเป็นอาจิณ
ประจำ, เป็ประจำ	ซ้ำๆ โดยตลอด เช่น อยู่ประจำ, เขามาที่นี่เป็นประจำ
ถี่ๆ	ทำและหยุดสลับกันไปโดยช่วงเวลาที่ทำและหยุดสั้นมาก เช่น จามติดๆ กัน ๓ ครั้ง
ทุกขณะจิต, ทุกลมหายใจ		แทบไม่หยุดเลย เช่น พระราชามุ่งหวังโอรสทุกขณะจิต
ตลอด, ตลอดเวลา	ไม่หยุดเลย เช่น พูดตลอด ๒ ชั่วโมง
เอา...เอา		ถี่ๆ ต่อเนื่องกัน เช่น กิน เอาๆ
จ ๕๓ ความแน่นอน
แน่, แน่นอน		ไม่เป็นอื่น เช่น ไปแน่, ช่วยได้แน่นอน

จ ๕๔ ความยากง่าย
ง่าย		ทำได้โดยไม่ต้องพยายามมาก เช่น เลขข้อนี้ทำง่าย
ง่ายดาย 		ง่าย [มักใช้หลังคำว่าอย่างหรือโดย] เช่น เปิดตู้ได้อย่างง่ายดาย
ยาก		ถ้าจะทำต้องพยายามอย่างมาก เช่น หาตัวเขายาก
ยากเย็น, ยากเย็นแสนเข็ญ 	ยากมาก เช่น ลุกขึ้นอย่างยากเย็น

จ ๕๕ ความติดขัด
สะดวก; สะดวกดาย (ไม่ทางการ)		ไม่มีสิ่งใดขัดขวาง เช่น แข้งขาไม่ดีเดินเหินไม่สะดวก, เรื่อง่ายๆ แค่นี้ทำได้สะดวกดาย
ลำบาก; ลำบากลำบน (ไม่ทางการ)	ไม่สะดวกหรือได้รับทุกข์ เช่น ติดต่อลำบาก, ต้องเดินทางลำบากลำบน
ทุลักทุเล	เป็นไปอย่างยุ่งยากวุ่นวาย เช่น ขนของมาอย่างทุลักทุเล
ประดักประเดิด		ไม่เป็นไปทางใดทางหนึ่ง เช่น จะไปก็ไม่ไป ประดักประเดิดเหลือเกิน
ขลุกขลัก; อีหลุกขลุกขลัก (ไม่ทางการ)		มีเหตุขัดข้อง เช่น ต้องเตรียมการให้ดี จะได้ไม่ขลุกขลัก
ขัดข้อง, ติดขัด		ดูความหมายใน ท ๒๗๒

จ ๕๖ ความสัมพันธ์ระหว่างการกระทำ
พร้อม, พร้อมกับ		ทำกิริยา ๒ อย่างในเวลาเดียวกัน เช่น เขาพยักหน้าพร้อมกับลุกขึ้น
ไป...ไป, ไปด้วย...ไปด้วย, ไปพลาง...ไปพลาง, พลาง...พลาง	ทำกิริยาหนึ่งในขณะที่ทำกิริยาอีกอย่างหนึ่ง เช่น กินไปคุยไป, ทำไปด้วยคุยไปด้วย, ทำไปพลางคุยไปพลาง, กินพลางคุยพลาง
ควบคู่		ทำกิจกรรม ๒ อย่างในเวลาเดียวกัน เช่น ทำไร่และเลี้ยงสัตว์ควบคู่กันไป
มัว, มัวแต่	ทำกิริยาหนึ่งจนไม่สนใจอย่างอื่น เช่น มัวอ่านหนังสือเลยไม่ได้ยินเสียงรถ

จ ๖๐  จ ๖๗ ลักษณะการกระทำ
จ ๖๐  จ ๗๑ ลักษณะที่กระทำกิริยา
จ ๖๐ การใช้แรงหรือความสามารถทั้งหมด
เต็มที่		สุดขีดที่จะเป็นไปได้ เช่น ทำงานเต็มที่, ชนเต็มที่
เต็มกำลัง, สุดกำลัง, สุดความสามารถ, สุดฝีมือ; ทุ่มสุดตัว, ถวายหัว (สำ)	ใช้ความสามารถเต็มที่
เต็มแรง, สุดแรง ,สุดแรงเกิด	ใช้แรงทั้งหมด เช่น ขว้างเต็มแรง
เต็มสตีม (ปาก)		เต็มกำลัง [มักใช้แก่การทำงานเป็นต้น] เช่น ทำงานเต็มสตีม
เต็มเหนี่ยว	ใช้แรงทั้งหมดทำให้สิ่งหนึ่งเคลื่อนเข้ามาใกล้ เช่น ดึงเต็มเหนี่ยว
ขันแข็ง, แข็งขัน		เต็มที่เต็มกำลัง เช่น ทำงานขันแข็ง, รับรองแข็งขัน
ไว้ฝีมือ		แสดงความสามารถเต็มที่ เช่น ถักอย่างไว้ฝีมือ

จ ๖๑ การกระทำเท่าที่ทำได้
ตามมีตามเกิด		ตามกำลังความสามารถซึ่งมีอยู่ไม่มาก เช่น ทำตามมีตามเกิด
ตามกำลัง	ตามกำลังความสามารถของแต่ละคน เช่น ช่วยกันตามลำพัง
ตามเพลง (สำ)		ตามแต่จะเป็นได้ เช่น ช่วยกันไปตามเพลง
ตามฐานะ, ตามฐานุรูป	ตามที่ฐานะจะอำนวยให้ เช่น ตกแต่งบ้านเรือนให้สวยงามตามฐานะ

จ ๖๒ การปล่อยตามแต่จะเป็นไป
ตามเรื่อง, ตามเรื่องตามราว	ตามแต่จะเป็นไป ไม่พยายามให้เป็นดังที่ต้องการ เช่น ช่วยไม่ได้แล้วปล่อยตามเรื่องเถอะ, เด็กคนนี้พ่อแม่ปล่อยตามเรื่องตามราว
ตามบุญตามกรรม	ตามแต่จะเป็นไปไม่เอาใจใส่จะให้ดี เช่น เลี้ยงลูกตามบุญตามกรรม, แต่งตัวตามบุญตามกรรม
ตามยถากรรม		ตามแต่กรรมของบุคคลไม่มีผู้ดูแลช่วยเหลือ เช่น ทิ้งลูกไว้ตามยถากรรม

จ ๖๓ การใส่ใจเรื่องเล็กน้อย
พิถีพิถัน		ระมัดระวังแม้แต่เรื่องเล็กน้อย เช่น เลือกผ้าอย่างพิถีพิถัน
ละเอียด		ไม่ละเลยเรื่องเล็กน้อย [ใช้ขยายได้ทั้งกริยาและนาม] เช่น พิจารณาโครงการอย่างละเอียด, การตรวจสอบอย่างละเอียด
ละเอียดลออ	ไม่ละเลยเรื่องเล็กน้อย [ใช้ขยายกริยา] เช่น ตรวจอย่างละเอียดลออ
ถ้วนถี่, ถี่ถ้วน	ไม่มองข้ามเรื่องเล็กน้อย เช่น เรื่องนี้ถ้าคิดดูให้ถี่ถ้วนจะเห็นได้ว่าฝ่ายชายเป็นฝ่ายผิด
ยุบยิบ		ถี่ถ้วนเกินไป เช่น คิดยุบยิบแม้แต่ค่าไม้ขีดไฟก็คิด

จ ๖๔ การพิจารณาอย่างดีหรือไม่ดีก่อนกระทำ
รอบคอบ	พิจารณาโดยรอบแม้แต่เรื่องที่ยังไม่เกิดขึ้น เช่น คุณควรคิดให้รอบคอบก่อนตัดสินใจ, คุณรอบคอบมากที่เอาร่มมาด้วย
สุ่มสี่สุ่มห้า (สำ)		ทำโดยไม่พิจารณาให้ดี เช่น อย่าเพิ่งสุ่มสี่สุ่มห้า ไปหาเขาตอนนี้

จ ๖๕ การไม่ยั้งคิดก่อนกระทำ
บุ่มบ่าม		การกระทำโดยไม่ยั้งคิด เช่น อย่าเพิ่งบุ่มบ่ามเข้าไป
หุนหัน		กระทำทันทีด้วยความโกรธ เช่น หุนหันลุกออกไป

จ ๖๖ การใช้เวลาน้อย
เร็ว		ใช้เวลาน้อย เช่น เขาเดินเร็ว, เขาเร็วกว่าเรา
รวดเร็ว		เร็ว [ใช้ขยายกริยา] เช่น เขาอาบน้ำอย่างรวดเร็ว
ไว		เร็ว [มักแฝงความหมายว่าทันท่วงที] เช่น ไปโดยไว, ยังไวไม่พอ, ตาไว
เร็วไว		ไม่ชักช้า เช่น ลุกขึ้นเร็วไว
ว่องไว		ไวและไม่ติดขัด เช่น ลุกขึ้นอย่างว่องไว
ฉับไว		ไวในการลงมือกระทำ เช่น โต้ตอบฉับไว, ตัดสินใจฉับไว
ฉุกละหุก	จำเป็นต้องลงมือกระทำโดยเร็ว ทำให้ไม่ราบรื่นเรียบร้อย เช่น ออกเดินทางอย่างฉุกละหุก

จ ๖๗ การพยายามใช้เวลาน้อย
รีบ		พยายามให้เร็ว [มักใช้หน้ากริยา] เช่น รีบกินข้าว, รีบนั่ง
เร่ง		พยายามให้ดำเนินไปโดยเร็ว [มักใช้หน้ากริยา] เช่น เร่งทำงานจนเสร็จ
รีบๆ, รีบเร่ง, เร่งรีบ	รีบ [ใช้หน้าหรือหลังกริยา] เช่น รีบๆ เขียน, รีบเร่งทำงาน, เดินอย่างเร่งรีบ
ตะลีตะลาน	รีบมาก เช่น ตะลีตะลานลุกขึ้นจากเตียง, ตะลีตะลานไปต้อนรับเจ้านายด้วยความดีใจ
ตาลีตาเหลือก, ตาเหลือก		ตกใจรีบกระทำ เช่น ตาลีตาเหลือกลุกขึ้นจากเตียง
รีบร้อน, เร่งร้อน		พยายามทำโดยเร็วจนขาดความรอบคอบ เช่น ไม่ควรทำอะไรรีบร้อน
ผลีผลาม	รีบร้อนเกินไปจนอาจเป็นผลเสีย เช่น อย่าเพิ่งผลีผลามรับปากเขา
รีบด่วน		ถือเป็นเรื่องสำคัญและกระทำโดยเร็ว เช่น แก้ปัญหาโดยรีบด่วน

จ ๖๘ การใช้เวลานาน
ช้า, ช้าๆ		ไม่เร็ว เช่น เขาเดินช้า, เขาเป็นคนช้า, เขาช้าอีกแล้ว, เขาพูดช้าๆ
เชื่องช้า		ไม่ว่องไว เช่น เขาเชื่องช้าไปทุกอิรยาบถ, เขาเดินอย่างเชื่องช้า, เขาเป็นคนเชื่องช้า
แช่มช้า		ช้าและดูงาม เช่น หล่อนเยื้องกรายอย่างแช่มช้า
ตะบอย (ปาก)	ใช้เวลานาน ไม่ยอมเลิก เช่น ตะบอยหวีผม

จ ๖๙ การไม่ยอมเปลี่ยนแปลง
ตะบี้ตะบัน (ปาก)	ไม่ยอมเลิกหรือเปลี่ยนแปลง เช่น เถียงตะบี้ตะบัน, ใช้น้องตะบี้ตะบัน
ตะพึด, ตะพึดตะพือ (ปาก)	มุ่งอย่างเดียวไม่ยอมเปลี่ยน เช่น ขอตะพึด, ไปหัวหินตะพึดตะพือ

จ ๗๐ การกระทำอย่างมีใจจดจ่อ
ตั้งใจ; ตั้งอกตั้งใจ (ไม่ทางการ)	มีใจจดจ่อ เช่น ตั้งใจเรียน, ตั้งอกตั้งใจฟังคำอธิบาย
ขะมักเขม้น		ตั้งใจทำอย่างจริงจัง เช่น ขะมักเขม้นอ่านหนังสือ
คร่ำเคร่ง		มุ่งทำงานจนแทบไม่ได้พักผ่อน เช่น คร่ำเคร่งเขียนตำรา, ดูตำราอย่างคร่ำเคร่ง
ง่วน		จดจ่ออยู่กับการกระทำในระยะเวลาหนึ่ง เช่น เล่นตุ๊กตาง่วน
สาละวน	จดจ่ออยู่กับงานซึ่งมีมาก เช่น สาละวนเตรียมอาหาร

จ ๗๑ การมุ่งกระทำ
ตั้งหน้า; ตั้งหน้าตั้งตา (ไม่ทางการ)	มุ่งทำอย่างจริงจัง เช่น ตั้งหน้าหัดพิมพ์ดีดจนเก่ง, ตั้งหน้าตั้งตาเดิน
ก้มหน้าก้มตา (ไม่ทางการ)	มุ่งทำโดยไม่สนใจสิ่งอื่น เช่น ก้มหน้าก้มตาทำงานอย่างไม่เห็นแก่เหน็ดเหนื่อย

จ ๗๒  จ ๗๔ ลักษณะการกระทำที่เกี่ยวกับการหมายผล
จ ๗๒ การมุ่งกระทำและมิได้มุ่งกระทำให้บังเกิดผล
จริงจัง,  เอาจริงเอาจัง		กระทำโดยหวังผลจริงจัง เช่น ทดลองเอาจริงเอาจัง
เอาเป็นเอาตาย		เอาจริงเอาจังมาก เช่น เถียงกันเอาเป็นเอาตาย
เล่นๆ		ไม่จริงจัง เช่น กลอนบทนี้ ฉันเขียนเล่นๆ
ไม่เป็นโล้เป็นพาย (สำ)		ไม่ตั้งใจกระทำจนได้ผลจริงจัง เปลี่ยนไปเรื่อยๆ เช่น ทำอะไรไม่เป็นโล้เป็นพาย

จ ๗๓ การตั้งใจและมิได้ตั้งใจกระทำให้ดี
ระวัง, ระมัดระวัง	ตั้งใจกระทำไม่ให้บกพร่องเสียหาย เช่น เลื่อนโต๊ะอย่างระมัดระวัง
บรรจง; ประจง, ผจง (กวี)	ค่อยๆ ทำอย่างระมัดระวัง เช่น บรรจงเขียน, เขียนอย่างบรรจง
ประณีต		ทำอย่างตั้งใจจะให้เรียบร้อยสวยงาม เช่น เย็บรองเท้าอย่างประณีต
หยาบๆ 		ทำอย่างไม่ประณีต เช่น โบกปูนไว้หยาบๆ
ลวกๆ		ทำอย่างไม่พิถีพิถันเพื่อให้เสร็จโดยเร็ว เช่น ล้างหน้าลวกๆ
ชุ่ยๆ, ส่งๆ (ปาก)		ไม่ได้พยายามทำอย่างดี เช่น เขียนชุ่ยๆ, ทำรายงานส่งๆ
อีโหลกโขลกเขลก (ปาก)		ไม่พยายามให้ราบรื่นเรียบร้อย เช่น ทำกับข้าวอีโหลกโขลกเขลก
สุกเอาเผากิน (สำ)	ทำอย่างไม่พิถีพิถันพอเสร็จไปคราวหนึ่งๆ เช่น เขียนรายงานอย่างสุกเอาเผากิน
พอพ้นมือพ้นตีน (สำ)	ทำอย่างไม่พิถีพิถันพอให้เสร็จ ไม่ต้องทำต่อไป เช่น ซักผ้าพอพ้นมือพ้นตีนไปไม่สะอาดเลย
ขอไปที (สำ)		พอให้พ้นตัว เช่น ตอบอย่างขอไปที
ซี้ซั้ว, ส่งเดช (ปาก)	ไม่ได้คิดให้ดี เช่น ซื้อซี้ซั้ว, เดาส่งเดช
แบบผักชีโรยหน้า (สำ)		ทำอย่างดีเฉพาะส่วนที่ผู้อื่นจะเห็น เช่น ลูกน้องเขาชอบทำงานแบบผักชีโรยหน้า นายเลยไปตรวจงานไม่ให้รู้ตัว
สักแต่ว่า, สักว่า		พอให้ได้ชื่อว่าทำ [ใช้หน้ากริยา] เช่น สักแต่ว่าทำ
จับแพะชนแกะ (สำ)	ทำอย่างขอไปทีไม่ได้อย่างนี้ก็เอาอย่างนั้นเข้าแทนเพื่อให้ลุล่วงไป
ปัดสวะให้พ้นหน้าบ้าน (สำ)	ทำอย่างขอไปทีเพื่อให้พ้นหน้าที่เท่านั้น

จ ๗๔ การกระทำเต็มที่เพื่อให้บังเกิดผล
พยายาม		ใช้ความสามารถอย่างเต็มที่เพื่อให้ประสบผลสำเร็จ เช่น พยายามเปิดกล่อง
หมั่น		พยายามทำโดยสม่ำเสมอ เช่น หมั่นไปเยี่ยมลูก
พากเพียร, เพียร		พยายามทำไม่ท้อถอย เช่น พากเพียรค้นคว้าตัวยาจนสำเร็จ, เพียรอ้อนวอนอยู่นาน
บากบั่น, วิริยะอุตสาหะ, อุตสาหะ		พยายามทำแม้จะยากลำบาก เช่น ทำงานด้วยความบากบั่น
อุตส่าห์		บากบั่น [ใช้หน้ากิริยา] เช่น อุตส่าห์ทำ
มานะ		พยายามทำแม้จะมีอุปสรรค เช่น เด็กคนนี้สมองไม่ดี แต่ก็มานะเรียนจนจบ
มุ	มุ่งทำอย่างจริงจัง เช่น มุพิมพ์รายงานทั้งคืนจนเสร็จ
ปลุกปล้ำ	พยายามทำกิจการอย่างเต็มกำลัง เช่น ปลุกปล้ำก่อตั้งบริษัทจนสำเร็จ
ขวนขวาย	หมั่นกระทำให้บังเกิดผลดี เช่น ขวนขวายทำมาหากิน
ขยัน, ขยันขันแข็ง, ขยันหมั่นเพียร		พยายามทำเสมอ ไม่อยู่นิ่งเฉย เช่น ขยันอ่านหนังสือ, ช่วยขายของอย่างขยันขันแข็ง, ทำงานด้วยความขยันหมั่นเพียร
ฝนทั่งให้เป็นเข็ม (สำ)		เพียรพยายามสุดความสามารถจนกว่าจะสำเร็จผล
จ ๗๕ ลักษณะการกระทำที่แสดงนิสัยหรือความรู้สึกของผู้กระทำ
คะนอง, คึกคะนอง	เกินขอบเขตเพราะความสนุก เช่น ขับรถอย่างคะนอง
อุกอาจ		กล้าละเมิดโดยไม่กลัวความผิด เช่น โจรปล้นธนาคารอย่างอุกอาจ
โลดโผน	แปลกไปไม่ธรรมดา ทำให้น่าตื่นเต้น เช่น ขับรถโลดโผน
เมามัน		ไม่ยับยั้งเพราะทำจนเพลิน เช่น เต้นอย่างเมามัน
บ้าคลั่ง		ไม่ยับยั้งเพราะไร้สติ เช่น ขว้างปาข้าวของอย่างบ้าคลั่ง
เหี้ยมโหด, โหดเหี้ยม, หฤโหด, เที่ยงธรรม, ยุติธรรม	ดูความหมายใน ข ๖, ข ๗ 

จ ๗๖ ลักษณะการกระทำที่แสดงทัศนคติของผู้กระทำต่อการกระทำ
เป็นงานเป็นการ		แสดงว่าเป็นเรื่องจริงจังไม่ใช่เรื่องเล่นๆ เช่น นิดพูดจาเป็นงานเป็นการ
เป็นกิจจะลักษณะ	แสดงว่าเป็นเรื่องจริงจัง มีแบบแผน เช่น ไปนั่งพูดกันให้เป็นกิจจะลักษณะ ไม่ควรมาพูดกันข้างถนน

จ ๗๗ ลักษณะการกระทำที่แสดงว่าเต็มใจหรือไม่เต็มใจกระทำ
เสียไม่ได้	ทำโดยไม่เต็มใจ เช่น พูดอย่างเสียไม่ได้, นิดเสียไม่ได้ ให้น้องยืมเงินไป ๑,๐๐๐ บาท
ซังกะตาย	ฝืนทำและรู้สึกไม่สนุกหรือไม่มีความสุข เช่น ซังกะตายอยู่ไปวันๆ, ซังกะตายนั่งฟังจนจบ
แกนๆ, ตามแกน		จำใจทำโดยที่ไม่พร้อมหรือขาดปัจจัยบางอย่าง เช่น อยู่ไปแกนๆ, ทำไปตามแกน
กุลีกุจอ, กระวีกระวาด, ขมีขมัน, เนือยๆ		ดูความหมายใน ง ๑๑๗

จ ๗๘  จ ๘๑ ลักษณะการกระทำที่เกี่ยวกับผู้อื่น
จ ๗๘ การทำโดยไม่ให้ผู้อื่นรู้
แอบ		ทำโดยไม่ให้ผู้อื่นรู้เห็น เช่น แอบดู, แอบให้เงินน้อง
ลอบ		ทำโดยไม่ให้ผู้อื่นรู้เห็น [มักเป็นเรื่องไม่ดี] เช่น ลอบเข้าไปในบ้าน, ลอบทำร้าย
ลักลอบ		ทำโดยไม่ให้ผู้อื่นรู้เห็น [มักเป็นเรื่องผิดกฏหมาย ผิดประเพณี เป็นต้น] เช่น หนุ่มสาวลักลอบได้เสียกัน
ดอด		เคลื่อนหรือทำให้สิ่งหนึ่งเคลื่อนที่โดยผู้อื่นไม่ทันรู้ เช่น ดอดไปหา, ดอดเอาไป
ซุ่ม		ทำโดยไม่ให้ผู้อื่นรู้เห็น จะเปิดเผยต่อเมื่อถึงเวลา เช่น ซุ่มฝึกซ้อมเพลงอาวุธ
งุบงิบ		ทำโดยรู้กันเฉพาะคน เช่น แม่งุบงิบให้เงินน้อง

จ ๗๙ การทำให้ผู้อื่นเห็นและมิได้ให้รู้เห็น
ต่อหน้า; ต่อหน้าต่อตา (ไม่ทางการ)	อยู่เบื้องหน้าและมองเห็นได้ เช่น หยิบของไปต่อหน้า
ซึ่งหน้า, ซึ่งๆหน้า	ต่อหน้า [มักใช้แก่การล่วงเกินด้วยกาย วาจา] เช่น สู้กันซึ่งหน้า
ลับหลัง		ไม่ใช่ต่อหน้า เช่น นินทาลับหลัง

จ ๘๐ การไม่ให้เกียรติผู้อื่น
ข้ามหน้า, ข้ามหน้าข้ามตา (สำ)		ทำเรื่องที่ผู้อื่นรับผิดชอบ ทำให้เขาเสียหน้า เช่น เพื่อนโกรธที่เขาเสนอโครงการข้ามหน้าข้ามตา
ข้ามหัว (สำ)		ทำโดยพลการ ไม่บอกกล่าวหรือปรึกษาหารือผู้ที่ควรบอกกล่าวหรือควรปรึกษาหารือ เช่น มันไม่นับถือว่าผมเป็นผู้บังคับบัญชา ทำอะไรข้ามหัวอยู่เสมอ

จ ๘๑ การไม่สนใจว่าผู้อื่นจะว่าอย่างไร
ตามอำเภอใจ		ตามใจตน ไม่สนใจหรือไม่คำนึงถึงผู้อื่น เช่น เที่ยวเล่นตามอำเภอใจ
โดยพลการ		ตามใจตน ไม่รอให้ผู้อื่นอนุญาตหรือเห็นด้วย เช่น หยิบของไปโดยพลการ

จ ๘๒  จ ๘๔ ลักษณะการกระทำตามความเห็นของผู้พูด
จ ๘๒ คุณภาพของการกระทำ
ดี, ชั้นหนึ่ง, ชั้นยอด, เจ๋ง, เจ๋งเป้ง, แจ๋ว, แน่, ยอด, ยอดเยี่ยม, เยี่ยม		ดูความหมายใน ท ๒๐๙ 
ดิบดี		ดีโดยไม่จำเป็นหรือเปล่าประโยชน์ เช่น ทำเสียดิบดี
ไม่เข้าท่า, ไม่ได้ความ, ไม่ได้เรื่อง, ไม่เป็นเรื่อง, ไม่เป็นสับปะรด, ไม่เอาไหน, แย่, เฮงซวย	ดูความหมายใน ท ๒๐๙

จ ๘๓ ความเหมาะสมของการกระทำ
เหมาะ, เหมาะสม	ถูกต้องในแง่ของบุคคล จุดประสงค์ สถานที่ หรือโอกาส เช่น แต่งกายเหมาะสม
สม, สาสม		เหมาะแก่กรณี [ใช้ในทางไม่ดี] เช่น ลงโทษให้สาสมกับความผิด
สม, สมควร		เหมาะแก่กรณี [ใช้ในทางดี] เช่น สมแล้วที่ได้รับรางวัล, สมควรได้รับรางวัล
พอเหมาะ		เหมาะแก่กรณี ไม่มากหรือน้อยเกินไป เช่น แต่งตัวให้พอเหมาะ
พอประมาณ, พอสถานประมาณ 		ไม่มากนัก สมควรแก่กรณี เช่น เที่ยวเตร่แต่พอประมาณ, ลงโทษแต่พอสถานประมาณ 
พอควร, พอสมควร		ไม่มากหรือน้อย เช่น พักผ่อนพอควร, ช่วยเหลือพอควร
พอหอมปากหอมคอ (ไม่ทางการ)		ไม่มากเกินไป เช่น ยั่วแหย่กันพอหอมปากหอมคอ
เกินควร		เกินระดับที่สมควร เช่น ส่งเสียงดังเกินควร
เลยธง (สำ)		เกินขีดที่กำหนดไว้ เช่น จะสนุกกันก็อย่าให้เลยธง
เลยเถิด		เกินความพอดีไปมาก เช่น ตามใจจนเลยเถิด
เกินตัว		เกินสภาพของตน เช่น ทำงานเกินตัว
เกินกำลัง		เกินความสามารถของตน เช่น แบกภาระไว้เกินกำลัง

จ ๘๔ ความไม่เหมาะที่จะกระทำ
แค่น		ฝืนสภาพของตนหรือผู้อื่น เช่น แค่นหัวเราะ, ทำไม่เป็น แค่นจะทำ, ไม่รู้แล้วแค่นจะออกความเห็น, เขาอิ่มแล้วยังแค่นให้กิน
ขืน		ไม่ควรทำ แต่ก็ยังทำ เช่น อิ่มแล้วเขาก็ยังขืนกินเข้าไป
บังอาจ		กล้าทำโดยไม่ยำเกรงหรือไม่รู้จักสูงต่ำ เช่น บังอาจท้าต่อยกับนักมวย
ดันทุรัง		ทำทั้งๆ ที่รู้ว่าไม่ควรทำหรือทำไม่ได้ เช่น กระเป๋าเต็มแล้วก็ยังดันทุรังยัดเสื้อลงไปอีก

จ ๘๕ ความไม่เป็นดังที่ควร
กลับ		ตรงข้ามกับที่คาดหมายหรือที่ควรจะเป็น เช่น เราเตือนดีๆ เขากลับโกรธ
ไพล่		ตรงข้ามกับที่ควรจะเป็น เช่น เขาไพล่ไปแต่งงานกับน้องสาวแทนที่จะแต่งกับพี่สาว

จ ๘๖ ลักษณะการกระทำที่เกี่ยวกับความสามารถ
ได้	สามารถทำ เช่น พูดไทยได้
เป็น	สามารถทำเพราะรู้วิธี เช่น ว่ายน้ำเป็น
ไหว	สามารถทำเพราะมีกำลังพอ เช่น ยกโต๊ะไหว, อดนอนไม่ไหว
เก่ง	ทำได้ดี เช่น พูดเก่ง
ชำนาญ		ทำได้ดีเพราะทำแล้วหลายครั้ง เช่น สับไพ่อย่างชำนาญ, สอนจนชำนาญ, คนขับรถไม่ชำนาญทาง
ชำนิชำนาญ		ทำได้ดีเพราะการฝึกฝน เช่น ร้อยดอกไม้อย่างชำนิชำนาญ
ถนัด		ทำได้โดยสะดวก เช่น กระโปรงยาวลากดิน เดินไม่ถนัด

จ ๘๗ ลักษณะการกระทำที่เกี่ยวกับการกระทำอื่นๆ
เสริม		กระทำอย่างเดียวกันหรือคล้ายคลึงกันเพิ่มเติม เช่น ผู้ฟังยังไม่เข้าใจจึงอธิบายเสริม
ประกอบ	กระทำอีกอย่างหนึ่งเพิ่มเติม เช่น เล่าเรื่องแล้ววาดภาพประกอบ

จ ๙๐  จ ๙๑ ปริมาณการกระทำ
จ ๙๐ การกระทำกิริยามากและน้อย
มาก; เป็นการใหญ่, ยกใหญ่, ใหญ่ (ไม่ทางการ)	มีปริมาณสูง เช่น ดุลูกยกใหญ่
น้อย, นิดหน่อย		ดูความหมายใน ท ๑๒๑ 
พอท้วมๆ (ปาก)		ไม่มากนัก
พอหอมปากหอมคอ		ดูความหมายใน จ ๘๓
แทบตาย (ไม่ทางการ)		มากจนเกือบหมดกำลัง เช่น รถไม่มี ต้องเดินแทบตาย; มากจนเกือบหมดกำลัง แต่ไม่ได้ผลเท่าที่ควร เช่น หาแทบตาย ก็ไม่เจอ
แทบล้มประดาตาย (ไม่ทางการ)		มากจนเกือบหมดกำลัง แต่ไม่ได้ผลเท่าที่ควร เช่น อุตส่าห์เตรียมงานแทบล้มประดาตาย จะต้องเลื่อนเสียแล้ว
โหม		ทำอย่างหนักเพื่อเร่งให้บรรลุผล เช่น โหมโฆษณา
หักโหม		มากเกินกำลัง เช่น ออกกำลังอย่างหักโหม
เป็นบ้าเป็นหลัง (ไม่ทางการ)	มากเกินไป เช่น ท่องหนังสือเป็นบ้าเป็นหลัง
หนักมือ (สำ)		มากขึ้น เช่น ชักจะเที่ยวหนักมือขึ้นทุกวัน

จ ๙๑ การทำงานมากและน้อย
ตัวเป็นเกลียว (สำ)	ทำงานอย่างเต็มที่อยู่ตลอดเวลา เช่น ผัวเมียทำงานตัวเป็นเกลียว
อาบเหงื่อต่างน้ำ (สำ)	ตรากตรำทำงานด้วยความเหนื่อยยาก เช่น พ่อไม่มีความรู้จึงต้องทำงานอาบเหงื่อต่างน้ำ หาเงินมาเลี้ยงลูก
ตีนถีบปากกัด, ปากกัดตีนถีบ (สำ)		ต่อสู้ดิ้นรนเพื่อให้พอเลี้ยงชีวิต เช่น เขาทำงานปากกัดตีนถีบเพื่อเลี้ยงลูก ๕ คน
กระท้อมกระแท้ม, ก็อกๆ แก็กๆ		เล็กๆ น้อยๆ เช่น ทำงาน ก็อกๆ แก็กๆ พอให้มีรายได้
เช้าชามเย็นชาม (สำ)	ทำงานตามสบายไม่กะตือรือร้น เช่น ทำงานเช้าชามเย็นชาม จะก้าวหน้าได้อย่างไร

จ ๑๐๐ ท่าทางที่กระทำ
คล่อง, คล่องแคล่ว	เคลื่อนไหวได้เรื่อยไปไม่ติดขัด เช่น เขาเดินได้คล่องโดยใช้ขาเทียม, ทำอย่างคล่องแคล่วเพราะชำนาญ
กระฉับกระเฉง		เคลื่อนไหวอย่างผู้มีกำลังความสามารถ เช่น เดินเหินกระฉับกระเฉง
ทะมัดทะแมง		เคลื่อนไหวคล่องแคล่วดูเหมาะกับกิจกรรมที่ทำ เช่น หั่นหมูท่าทางทะมัดทะแมง
เก้งก้าง, เกะกะเก้งก้าง	เคลื่อนไหวไม่คล่องแคล่วเพราะทำอย่างไม่สันทัด เช่น หั่นผักอย่างเก้งก้าง
งุ่มง่าม		เคลื่อนไหวช้าและติดขัด เช่น ทำอะไรงุ่มง่ามไม่ทันกิน
กะผลุบกะผลับ, ผลุบผลับ	รวดเร็วไม่ระมัดระวัง เช่น สาวๆ บ้านนี้ลุกนั่งกะผลุบกะผลับดูไม่เรียบร้อย

จ ๑๑๐ เจตนาในการกระทำ
แกล้ง		ทำเพราะมีเจตนาบางอย่างแอบแฝง เช่น แกล้งเทน้ำทิ้ง; ทำเพื่อให้อีกฝ่ายหนึ่งเข้าใจผิด เช่น แกล้งทำหน้าบึ้ง
แสร้ง		ทำเพื่อให้อีกฝ่ายหนึ่งเข้าใจผิด เช่น แสร้งทำหน้าบึ้ง
เส	ทำอาการบางอย่างเพื่อหลีกเลี่ยงไม่พูดตอบหรือเพื่อซ่อนความรู้สึก เช่น เสก้มลงหยิบปากกา
เสแสร้ง		แกล้งกระทำเพื่อไม่ให้อีกฝ่ายหนึ่งรู้ความรู้สึกของตน เช่น เธอไม่ชอบเขา ก็ไม่ต้องเสแสร้ง
จงใจ, เจตนา	ดูความหมายใน ข ๒๒๐

จ ๑๒๐ ความรู้สึกและการบังคับความรู้สึกขณะกระทำ
เต็มใจ; เต็มอกเต็มใจ (ไม่ทางการ)		ยินดีที่จะทำ
สมัครใจ	ยินดีที่จะทำเอง ไม่มีใครขอร้องหรือบังคับ
แข็งใจ; แข็งอกแข็งใจ (ไม่ทางการ)	ไม่อยากทำแต่พยายามทำ เช่น แข็งใจทำงานอีก ๒ ปี
จำใจ		ไม่อยากทำแต่ต้องทำ
ฝืน, ฝืนใจ	ทำโดยไม่อยากทำ เช่น ฝืนยิ้ม, ฝืนใจกินจนหมด

จ ๑๓๐  จ ๑๓๒ ผลของการกระทำกิริยา
จ ๑๓๐ การได้ผลดี
สำเร็จ; ประสิทธิ (กวี)		ได้รับผลตามที่ต้องการ เช่น ชวนเขาสำเร็จ, งานไม่สำเร็จ, ขอให้ความปรารถนาของเจ้าจงประสิทธิ
ยิงปืนนัดเดียวได้นกสองตัว (สำ)		ทำอย่างเดียวได้ผลดี ๒ อย่าง
ลุล่วง		เสร็จตามต้องการ เช่น ลุล่วงลงด้วยดี

จ ๑๓๑ การไม่ได้ผลดี
พลาด		ไม่ได้ผลดังหวัง เช่น ทำงานพลาด
ปิ๋ว (ปาก)	ไม่ติดอันดับในการแข่งขัน เช่น น้องผมปิ๋วไปแล้ว รางวัลชมเชยก็ไม่ได้
คว้าน้ำเหลว (สำ)		ไม่ได้ผลตามต้องการ เช่น ไปคอยทำข่าวที่สนามบินแต่ก็คว้าน้ำเหลว
เป็นหมัน (สำ)		ไม่เป็นผล เช่น ความพยายามของผมต้องเป็นหมัน
ล้มเหลว, เหลว		ไม่เป็นไปตามแผน เช่น แผนการล้มเหลว, วางแผนไว้อย่างดี แต่ก็เหลมหมด
พิธีแตก (สำ)		เรื่องล้มเหลวไม่เป็นไปตามแผนเพราะการกระทำของบุคคลบางคน เช่น เรื่องกำลังจะตกลงกันอยู่แล้ว พอเขามาถึงก็ทำพิธีแตก
เนื้อไม่ได้กิน หนังไม่ได้รองนั่ง เอากระดูกแขวนคอ (สำ)	ไม่ได้รับประโยชน์ที่กระทำ แต่กลับได้รับความเดือดร้อน
ป่วยการ		ไม่ได้ประโยชน์ เช่น เด็กคนนี้เลี้ยงไปก็ป่วยการ
เข้าตัว		ไม่พ้นตัว เช่น พูดเข้าตัวเปล่าๆ
ไม่ชนะ		ไม่อาจทำได้สำเร็จตามความต้องการเพราะมีมาก เช่น ทำยังไงก็ไม่ชนะ

จ ๑๓๒ การไม่ได้ผลดีหรือเสีย
เสมอตัว		ไม่ได้ผลดีหรือเสีย เช่น งานนี้ถ้าทำสำเร็จ ก็แค่เสมอตัว

จ ๑๔๐  จ ๑๕๒ สิ่งที่กระทำและสิ่งที่ขัดขวาง
จ ๑๔๐ สิ่งที่กระทำ
การ		สิ่งที่กระทำ เช่น กระทำการต่างๆ ตามอำเภอใจ
ธุระ; กิจ, กิจธุระ (เขียน); ธุระปะปัง (ไม่ทางการ)		สิ่งที่พึงกระทำ เช่น มีธุระที่กระทรวง, ไม่ใช่กิจของสงฆ์, ผู้ไม่มีกิจธุระห้ามเข้า, ต้องทำธุระปะปังให้เสร็จ
ธุรกิจ		ดูความหมายใน ย ๑๒๓
กิจวัตร		สิ่งที่กระทำเป็นประจำหรือเป็นปรกติ เช่น เดินเล่นทุกวันเป็นกิจวัตร
กรณียกิจ	หน้าที่อันพึงทำ เช่น ประกอบกรณียกิจให้เกิดประโยชน์ต่อมหาชน
พันธกิจ		สิ่งที่ผูกมัดว่าจะต้องกระทำ เช่น มีพันธกิจจะต้องชำระหนี้
งาน; งานการ (ไม่ทางการ)	สิ่งที่กระทำด้วยความพยายาม เช่น หางานทำ, งานบ้าน, งานอดิเรก, งานการไม่เคยช่วย
การงาน; งานการ (ไม่ทางการ)	งานประจำ เช่น การงานกำลังก้าวหน้า, งานการรุ่งเรืองดี
การบ้าน		งานที่ครูกำหนดให้นักเรียนไปทำที่บ้าน; งานที่เตรียมมาก่อน เช่น ผู้แทนไม่ทำการบ้าน
งานสนาม	งานที่นักศึกษาเป็นต้นทำในพื้นที่เพื่อฝึกฝนให้ได้ประสบการณ์; การเก็บข้อมูลทางมนุษยศาสตร์หรือสังคมศาสตร์โดยสัมภาษณ์บุคคล
ภาระ		งานหนักตามหน้าที่ เช่น มีภาระต้องเลี้ยงน้อง, มอบภาระไว้กับเพื่อนร่วมงาน
ภารกิจ		งานหนักที่ต้องทำ เช่น ปฏิบัติภารกิจที่ได้รับมอบหมาย, ภารกิจหลักของเขาขณะนี้คือ หาทางแก้ปัญหาน้ำท่วม
ภารธุระ		งานหนักที่รับทำ เช่น รับเอาเป็นภารธุระ
กิจการ		การงานที่กระทำ มักเป็นงานธุรกิจ เช่น เขาเปิดร้านขายเสื้อผ้า มีกิจการใหญ่โต
จับกัง		งานกุลี

จ ๑๔๑ ขอบเขต	
ขอบเขต		วงกว้างที่กำหนดไว้ เช่น ขอบเขตงานวิจัย
ขอบข่าย	ขอบเขตงานที่แผ่ขยายออกไป เช่น ขอบข่ายงานในหน้าที่

จ ๑๔๒ สิ่งที่กำหนดว่าจะกระทำ
แผน		สิ่งที่กำหนดไว้เป็นแนวในการปฏิบัติ เช่น มีแผนจะเปิดสาขาใหม่, แผนการดำเนินงาน
แผนงาน	แผนในการทำงาน เช่น ไม่มีแผนงานที่แน่นอน
แผนการ	สิ่งที่กำหนดไว้ว่าจะกระทำเพื่อให้ได้ผลอย่างหนึ่ง เช่น มีแผนการจะปลูกบ้านใหม่, วางแผนการจะเข้าปล้น
โครงการ	สิ่งที่กำหนดไว้ว่าจะกระทำโดยลำดับเพื่อให้ได้ผลอย่างหนึ่ง เช่น โครงการวิจัย, โครงการสร้างเขื่อน

จ ๑๔๓ สิ่งที่ขัดขวางการกระทำ
อุปสรรค	เครื่องขัดขวาง เช่น อากาศที่แปรปรวนเป็นอุปสรรคการเดินทาง
ขวากหนาม	สิ่งที่ทำให้กระทำได้ยากลำบาก เช่น แต่งงานกันได้โดยปราศจากขวากหนาม

จ ๑๕๐  จ ๑๕๒ ลักษณะและประมาณของสิ่งที่กระทำ
จ ๑๕๐ ความสำคัญ 
ไม่เป็นชิ้นเป็นอัน (สำ)		เล็กๆ น้อยๆ ไม่สำคัญ เช่น ทำอะไรไม่เป็นชิ้นเป็นอัน
ไม่เป็นเรื่องเป็นราว (สำ)		ไม่มีสาระ เช่น ทำอะไรไม่เป็นเรื่องเป็นราว

จ ๑๕๑ ความยากง่าย
ง่าย		ทำได้โดยไม่ต้องพยายามมาก เช่น เลขข้อนี้ง่าย
ใส, หมู, หวาน, หวานหมู (ปาก)		ง่าย [ใช้เป็นกิรยา] เช่น เลขข้อนี้หมูมาก
กล้วยๆ, หมูๆ (ปาก)		ง่าย [ใช้ขยายนาม] เช่น ของกล้วยๆ, งานหมูๆ
ยาก		ถ้าจะทำต้องพยายามอย่างมาก เช่น การดูคนเป็นเรื่องยาก
ปอกกล้วยเข้าปาก (สำ)		เรื่องง่าย เช่น เรื่องหุงข้าวเป็นเรื่องง่ายเหมือนปอกกล้วยเข้าปาก
เส้นผมบังภูเขา (สำ)	เรื่องง่ายที่ผู้ฟังนึกไปไม่ถึง เช่น ปริศนานี้มันเส้นผมบังภูเขา ที่จริงคำตอบเห้นเห้นอยู่ แต่นึกไม่ถึง

จ ๑๕๒ ปริมาณ
เต็มมือ		มีมากจนต้องทำตลอดเวลา เช่น ช่วยคุณไม่ได้เพราะผมเองก็งานเต็มมือ
ล้นมือ		มีมากเกินกว่าจะทำได้หมด เช่น มีงานล้นมือ ไม่อาจทำให้เสร็จได้ภายในกำหนด
เหลือมือ		ล้นมือจนอาจต้องการผู้ช่วย เช่น ถ้าคุณมีงานเหลือมือ ผมก็ยินดีจะช่วย

จ ๑๖๐  จ ๑๖๖ วิธีกระทำและการใช้วิธี
จ ๑๖๐ ทางปฏิบัติ
ทาง, หนทาง		การปฏิบัติที่จะนำไปสู่ผลที่ต้องการ เช่น หาทางแก้แค้นเขา
ลู่ทาง		ทางที่จะทำได้ เช่น เห็นลู่ทางที่จะพาลูกไปได้
ลาดเลา		ลักาณะที่แสดงลู่ทาง เช่น ผู้ร้ายมาดูลาดเลาก่อนจะเข้าปล้น
ช่องทาง; ช่อง (ไม่ทางการ)	ทางที่ค้นพบแม้ในตอนแรกจะดูเหมือนไม่มีทาง เช่น มีช่องทางทำมาหากิน, หาช่องทางผูกมิตร
แนวทาง		ทางที่เป็นแนวให้ปฏิบัติ เช่น เสนอแนวทางแก้ปัญหา
แนวโน้ม	แนวทางที่น่าจะเป็นไป เช่น มีแนวโน้มว่าจะตกลง
วิถีทาง		การปฏิบัติที่จะนำไปสู่ผลที่ต้องการ เช่น ช่วยเขาทุกวิถีทาง, วิถีทางแก้ปัญหา; แนวที่จะต้องเป็นไป เช่น ทุกสิ่งย่อมดำเนินไปตามวิถีทางของมัน
ครรลอง		แนวที่จะต้องเป็นไป เช่น เรื่องนี้จะเป็นไปตามครรลองของมัน

จ ๑๖๑ วิธีปฏิบัติ
วิธี		ทางปฏิบัติเมื่อกระทำการต่างๆ เช่น วิธีชักจูงใจ, วิธีเลี้ยงลูก
วิธีการ		วิธีในการทำงาน เช่น วิธีการกำจัดขยะ
กรรมวิธี		วิธีการที่กระทำโดยลำดับ เช่น กรรมวิธีผลิตเหล็กกล้า
กระบวนการ	ลำดับการกระทำซึ่งดำเนินต่อเนื่องกันไปจนสำเร็จลงในระดับหนึ่ง เช่น กระบวนการทำเกลือจากน้ำทะเล
มาตรการ	วิธีการที่จะทำให้ได้รับผลสำเร็จ เช่น มาตรการแก้ปัญหาจราจร
กลวิธี		วิธีการที่แยบคาย  เช่น กลวิธีการเขียนเรื่องสั้น
กลเม็ด, กลเม็ดเด็ดพราย, เม็ดเด็ดเม็ดพราย		วิธีการที่แยบคายของผู้ใดผู้หนึ่ง เช่น เขามีกลเม็ดในการผูกใจคน, เขามีกลเม็ดเด็ดพรายมาก
เคล็ด		วิธีการโดยเฉพาะ เช่น เคล็ดลับการชนะใจคน, เอาของมีค่าใส่ในอ่างอาบน้ำเด็ก เพื่อเอาเคล็ดว่าเด็กโตขึ้นจะมั่งมี
อุบาย		วิธีการที่ทำให้ได้ผล เช่นหาอุบายให้เด็กยอมกินข้าว
กุศโลบาย	อุบายอันแยบคาย เช่น มีกุศโลบายในการชักจูงใจ
เภทุบาย		อุบายที่ทำให้เขาแตกกัน
อุปเท่ห์		วิธีปฏิบัติพลิกแพลง เช่น คนท้องมีอุปเท่ห์อย่างไรที่จะใช้เป็นเครื่องป้องกันผีได้ ก็ใช้
กล		วิธีการที่พลิกแพลง เช่น กลอักษร, ค่ายกล, เล่นกล
กลอุบาย, กโลบาย	วิธีการพลิกแพลงที่ทำให้ได้ผล เช่น ไม่รู้ว่าเป็นกลอุบาย, ใช้กโลบายล่อลวง
กลยุทธ์		วิธีการต่อสู้ที่จะทำให้ได้ชัยชนะ เช่น กลยุทธ์การตลาด
เลศนัย		อุบายแอบแฝง เช่น เรื่องนี้มีเลศนัย
กับดัก, หลุมพราง	(สำ) อุบายที่เขาหลอกไว้ เช่น ไม่รู้ว่าเป็นหลุมพรางให้ตกเป็นเหยื่อ
เล่ห์, เล่ห์กล, เล่ห์เหลี่ยม		วิธีการที่จะหลอกลวงผู้อื่น เช่น ไม่ได้ด้วยเล่ห์ ก็เอาด้วยกล
เล่ห์กระเท่ห์		เล่ห์เหลี่ยมของผู้ใดผู้หนึ่ง เช่น เล่ห์กระเท่ห์ของชายผู้นี้มีมาก
ลูกไม้, เหลี่ยม, เหลี่ยมคู		การพลิกแพลงให้อยู่เหนือผู้อื่น เช่น ลูกไม้พราว , เหลี่ยมคูมันมาก
ลวดลาย		กลวิธีพลิกแพลง เช่น ลวดลายการต่อสู้ , วาดลวดลายอยู่บนเวที
ชั้นเชิง , ลูกเล่น (ปาก)		วิธีการที่ช่วยให้ชนะฝ่ายตรงข้าม เช่น มันมีลูกเล่นมาก คุณต้องระวังให้ดี
แต้มคู		ชั้นเชิงอันแยบคาย เช่น ชนะได้ด้วยแต้มคูที่เหนือกว่า

จ ๑๖๒ วิธีการลักษณะต่าง ๆ
ไม้นวม		วิธีการที่อ่อนโยน เช่น คุณควรใช้ไม้นวม อย่าไปต่อว่าเขา
ไม้แข็ง		วิธีการที่แข็งกร้าว เช่น ถ้าพูดดี ๆ ไม่เข้าใจ ก็คงจะต้องใช้ไม้แข็ง
ไม้ตาย		วิธีการสุดท้าย เช่น ใช้ไม้ตายบอกว่าถ้าไม่เลิกดื่มเหล้าจะขอหย่า
ทีเด็ด , ไม้เด็ด 		วิธีการที่แยบคายได้ผล เช่น วันนี้ต้องปล่อยทีเด็ด , มีไม้เด็ดอะไรก็บอกกันบ้าง
สันติวิธี		วิธีที่ไม่ใช้กำลัง เช่น ตกลงกันได้ด้วยสันติวิธี
จ ๑๖๓ ลักษณะของวิธีการ
แยบคาย		เข้าที เช่น อุบายอันแยบคาย
แยบยล		ไม่ทำให้เฉลียวใจ เช่น ทำอุโมงค์พรางตาไว้อย่างแยบยล
นุ่มนวล , แข็งกร้าว		ดูความหมายใน ง ๑๓๑ , ง ๑๓๒

จ ๑๖๔ การใช้วิธีการ
เดินแต้ม (สำ)		ใช้วิธีการที่แยบคาย เช่น เขาเดินแต้มสูงกว่า เลยได้งานชิ้นนั้นไปทำ
มาเหนือเมฆ (สำ)	ใช้วิธีการที่เหนือกว่าผู้อื่น เช่น รายนี้มาเหนือเมฆ ติดต่อกับทางผู้ใหญ่เลย
มัดมือชก (สำ)		ใช้วิธีการบังคับให้จำยอม เช่น คุณเล่นมัดมือชกอย่างนี้ ผมก็ต้องยอมอยู่ดี
ใช้น้ำเย็นเข้าลูบ , เอาน้ำเย็นเข้าลูบ (สำ)		ใช้คำพูดอ่อนหวานหว่านล้อม เช่น แม่ใช้น้ำเย็นเข้าลบจนเขาใจอ่อนยอมให้อภัยน้อง
ขี่ช้างจับตั้กแตน (สำ)		ลงทุนลงแรงมากในการทำเรื่องเล็กน้อย
มาไม้โทน (สำ)		ใช้วิธีการอย่างไร เช่น ต้องระวังตัวให้ดี ไม่รู้เขาจะมาไม้ไหน
เพทุบาย		ทำอุบายหลอกผู้อื่น เช่น เขาเพทุบายว่าหมาคาบเนื้อไปกินหมด
วิ่งเต้น 		พยายามติดต่อเพื่อขอความสนับสนุนช่วยเหลือ เช่น วิ่งเต้นจัดงาน
หักด้ามพร้าด้วยเข่า (สำ)		ดูความใน ซ ๕๓

จ ๑๖๕ การเปลี่ยนวิธีการ
พลิกแพลง	เปลี่ยนเป็นวิธีอื่นซึ่งคล้ายกัน เช่น พลิกแพลงวิธีทำ
ยักกระสาย (ปาก)	เปลี่ยนวิธีการใหม่ เช่น เขาทอดไข่บ้าง เจียวบ้าง ต้มบ้าง ยักกระสายไปเรื่อย ๆ 

จ ๑๖๖ การหมดวิธีการ
สิ้นตำรา , หมดตำรา (สำ)		หมดวิธีที่จะทำ เช่น ผมสิ้นตำราแล้ว ไม่รู้จะอบรมมันอย่างไร

จ ๑๗๐  จ ๒๒๑ ผู้กระทำคุณสมบัติและสภาพ
จ ๑๗๐ ผู้กระทำตามหน้าที่
เจ้าหน้าที่ 	ผู้ปฏิบัติหน้าที่ เช่น เจ้าหน้าที่ต้อนรับ เจ้าพนักงานในหน้าที่ เช่น เจ้าหน้าที่ตำรวจ
พนักงาน	ผู้มีหน้าที่โดยอาชีพ เช่น พนักงานพิมพ์ดีด , พนักงานต้อนรับ
เจ้าพนักงาน	ผู้ที่ได้รับแต่งตั้งโดยชอบด้วยกฏหมายให้ปฏิบัติงานที่เกี่ยวกับการบริหารราชการแผ่นดิน เช่น เจ้าพนักงานศาล
บุคคลากร	ตำแหน่งเจ้าหน้าที่ผู้ปฏิบัติงานเกี่ยวกับการบริหารงานบุคคล ผู้ปฏิบัติงานตามหน้าที่ของแต่ละหน่วยงาน

จ ๑๗๑ ผู้กระทำตามความสมัครใจ
อาสาสมัคร	ผู้เสนอตัวเข้าทำงานเพื่อสังคมโดยสมัครใจ

จ ๑๗๒ ผู้ริเริ่ม
ตันคิด		ผู้ริเริ่มการกระทำ เช่น น้องเป็นต้นคิดให้เล่นลิงชิงหลัก
ต้นตำรับ	ผู้เป็นต้นคิดวิธีทำ เช่น ยาหอมขนานนี้คุณยายฉันเป็นต้นตำรับ

จ ๑๗๓ ผู้ไม่ทำงาน
พ่อพวงมาลัย (สำ)	ชายที่ปล่อยชีวิตตามสบาย ไม่ยอมตั้งตัวหรือ
คนว่างงาน		คนที่ไม่มีงานทำ เช่น มีปัญหาคนว่างงาน

จ ๑๘๐  จ ๑๙๒ คุณสมบัติบุคคลที่เกี่ยวกับการกระทำ
จ ๑๘๐ ความใส่ใจเรื่องเล็กน้อย
ละเอียด		ไม่ละเลยเรื่องเล็กน้อย เช่น เป็นคนละเอียด
ถี่ถ้วน		ไม่มองข้ามเรื่องเล็กน้อยซึ่งจะทำให้เสียเงินโดยเปล่าประโยชน์ เช่น คุณป้าถี่ถ้วนมาก จนหลานๆ อยู่ด้วยไม่ได้
พิถีพิถัน		ระมัดระวังแม้แต่เรื่องเล็กน้อย เช่น ภรรยาเป็นคนพิถีพิถัน ส่วนสามีเป็นคนง่ายๆ ตามสบาย
หยาบ		ไม่ละเอียด เช่น ดิฉันหยาบไปหน่อย ไม่ตรวจให้ดี
ง่ายๆ 		ไม่พิถีพิถัน
สะเพร่า		มักมองข้ามเรื่องเล็กน้อย ทำให้เกิดความผิดพลาดขึ้นได้ เช่น เขาเป็นคนสะเพร่า เมื่อวานนี้ปิดบ้านก็ไม่ใส่กุญแจ
ถี่ลอดตาช้าง ห่างลอดตาเห็น (สำ)		ดูเหมือนถี่ถ้วน แต่ไม่ถี่ถ้วนจริง
หยุมหยิม	มักให้ความสำคัญแก่เรื่องเล็กน้อยโดยไม่ควร เช่น ฉันเบื่อเจ้านายหยุมหยิม เพื่อนมาหาที่ทำงานก็ว่า
จู้จี้		พอใจยาก เช่น เขาจู้จี้เพราะอยากจะให้งานออกมาดี

จ ๑๘๑ ความมีระเบียบ
มีระเบียบ	มักปฏิบัติตนเป็นระเบียบ เช่น เด็กเหล่านี้มีระเบียบ แสดงว่าทางบ้านอบรมมาดี
เจ้าระเบียบ	มักปฏิบัติตนเป็นระเบียบเกินไป เช่น คนใช้ทนไม่ได้เพราะเจ้านายเจ้าระเบียบ

จ ๑๘๒ ความไม่เรียบร้อย
มักง่าย		มักทำตามสะดวก ไม่คำนึงถึงผลเสีย เช่น คนมักง่ายทิ้งขยะไม่เลือกที่
มือห่างตีนห่าง (สำ)	มักทำอย่างไม่เรียบร้อยไม่ละเอียดและสุรุ่ยสุร่าย เช่น เด็กคนนี้มือห่างตีนห่างซักผ้าผืนนิดเดียวใช้น้ำเป็นถัง

จ ๑๘๓ ความรีบร้อน
ใจเย็น		ไม่รีบร้อนกระทำการโดยเร็ว เช่น อย่ามัวใจเย็น รถไฟจะออกแล้ว
เฉื่อยชา		ไม่กระตือรือร้นให้เป็นไปโดยเร็ว เช่น เขาเป็นคนเฉื่อยชา ชอบทิ้งงานไว้นานๆ กว่าจะทำ
เฉื่อยแฉะ; แฉะ, แฉะแบะ (ปาก)		เฉื่อยชามาก เช่น เขาเฉื่อยแฉะเริ่มปักหมอนตั้งแต่ต้นปี จนป่านนี้ยังปักไม่เสร็จ
ใจร้อน		มักกระทำการโดยเร็ว ไม่คิดให้รอบคอบ เช่น ทำอะไรอย่าใจเร็ว
ใจเร็วด่วนได้		มักกระทำการโดยเร็ว ไม่คำนึงว่าจะมีผลร้าย เช่น ลูกฉันใจเร็วด่วนได้ เกิดไปพาลูกสาวเขาหนี

จ ๑๘๔ ความกล้า
ใจกล้า		ดูความหมายใน ข ๑๙๖
ใจถึง		กล้าทำ เช่น นิดนี่ใจถึง ยอมโกนหัวเพื่อเล่นละคร
ใจป้ำ		กล้าจ่ายเงินจำนวนมาก เช่น เขาใจป้ำ ยอมจ่ายเงินค่าพิมพ์เป็นแสน
ใจนักเลง	กล้าทำและยอมรับผลที่เกิดขึ้น
กล้าได้กล้าเสีย	กล้าเสี่ยง เช่น นักพนันย่อมกล้าได้กล้าเสีย

จ ๑๘๕ ความไม่อยู่นิ่ง
ซน, ซุกซน	ไม่อยู่นิ่ง มักเล่นไม่เป็นเรื่องและอาจทำให้เดือดร้อนเสียหาย เช่น เด็กๆ มักจะซน
แก่น, แก่นแก้ว		เก่งในทางซุกซน เช่น เด็กคนนี้แก่นแก้วไม่กลัวใคร
อยู่ไม่สุข (สำ)		อยู่นิ่งไม่ได้ เช่น เบื่อเด็กอยู่ไม่สุข ต้องคอยตามจับกันอยู่เรื่อย
มือบอน, มืออยู่ไม่สุข (สำ)	มืออยู่ไม่นิ่ง ชอบดึงทึ้งข้าวของหรือขีดเขียนทำสกปรกเป็นต้น เช่น รูปนี้มีคนมือบอนมาเติมหนวดเสียแล้ว

จ ๑๘๖ ความขยัน
ขยัน; ขยันขันแข็ง 	ทำการงานอย่างแข็งขันอยู่เป็นปรกติ เช่น เจ้านายรักเขาเพราะเป็นคนขยันขันแข็ง
เกียจคร้าน; อลสะ (กวี); สันหลังยาว, หลังยาว, งานหนักไม่เอา งานเบาไม่สู้ (สำ)	หลีกเลี่ยงการทำงานอยู่เป็นปรกติ เช่น คนเกียจคร้านย่อมไม่ประสบผลสำเร็จ, เจ้านี่หลังยาว วันๆ เอาแต่นอน
ขี้เกียจ		เกียจคร้าน [ใช้หน้ากริยาได้] เช่น วันนี้ขี้เกียจท่องหนังสือ
ขี้เกียจตัวเป็นขน, ขี้เกียจสันหลังยาว (สำ)		ขี้เกียจมาก

จ ๑๘๗ ความจริงจัง
เอาจริง, เอาจริงเอาจัง		ตั้งใจทำอย่างจริงจัง เช่น เขาเป็นคนเอาจริงจะทำอะไรก็ต้องให้ดี
เอาการเอางาน, เอางานเอาการ	ใจจดจ่ออยู่กับงาน เช่น ผู้จัดการเป็นคนเอางานเอาการ กิจการจึงเจริญ
เหลาะแหละ		ไม่ตั้งใจทำอย่างจริงจังเลิกง่ายๆ เช่น เขาเป็นคนเหลาะแหละ เปิดร้านขายอาหารได้ไม่นาน เลิกเสียแล้ว
เหยาะแหยะ		ไม่ทำเต็มกำลัง เช่น เขาเป็นคนเหยาะแหยะ เปิดร้านขายอาหาร เห็นงานหนักนักเลยเลิก, ปกครองคนพวกนี้จะทำเหยาะแหยะไม่ได้ ต้องเข้มงวด 
จับจด		เปลี่ยนงานไปเรื่อย เช่น มันจับจด ทำงานอะไรไม่ได้นาน

จ ๑๘๘ ความอดทน
อดทน; มีน้ำอดน้ำทน (ไม่ทางการ); อึด (ปาก)		เผชิญความยากลำบากได้นาน เช่น อดทนทำงานกับเถ้าแก่อยู่หลายปี
หนักเอาเบาสู้ (สำ)	อดทน ไม่เลือกงาน
หยิบหย่ง	ไม่ยอมทำงานหนัก เช่น เขาเป็นคนหยิบหย่ง ไม่สู้งาน
สำรวย; สำรวยสวยราก (ไม่ทางการ); เหยียบขี้ไก่ไม่ฝ่อ (สำ)	ไม่ยอมทำงานหนักหรือสกปรก เช่น คนสำรวยอย่างเขาคงไม่ยอมทำงานบ้านให้คุณหรอก, ลูกเขาเหยียบขี้ไก่ไม่ฝ่อ
สำอาง		ไม่ยอมทำงานสกปรก เช่น เด็กคนนี้สำอางจริง ของสกปรกก็จับไม่ได้ กลัวมือเปื้อน
ถนิมสร้อย, สนิมสร้อย (ปาก)	ไม่สามารถทำงานหนัก เช่น ของเบาๆ แค่นี้ไม่ยอมยก ทำสนิมสร้อยไปได้

จ ๑๘๙ ความซื่อตรง
ซื่อตรง, ตรง, ตรงไปตรงมา, เถรตรง	ดูความหมายใน ช ๘๒ 
ซื่อบื้อ		ซื่อแต่ไม่มีไหวพริบ เช่น ซื่อบื้อไม่ทันเพื่อน
ตงฉิน		ซื่อตรงในการปฏิบัติหน้าที่ เช่น คุณพ่อตงฉิน แม้แต่ของขวัญเล็กๆ น้อยๆ ก็ไม่ยอมรับ
จ ๑๙๐ ความบริสุทธิ์
บริสุทธิ์		มิได้ทำผิด เช่น จำเลยยืนยันว่าตนบริสุทธิ์
มือสะอาด (สำ) 		มิเคยกระทำการมิชอบเพื่อลาถยศ เช่น รัฐมนตรีคนนี้มือสะอาด

จ ๑๙๑ ความสามารถ
เก่ง, เก่งกล้าสามารถ, สามารถ	ทำกิจต่างๆ ได้ดี เช่น เด็กเก่ง, เขาไม่ใช่คนเก่งกล้าสามารถ, นักกีฬาผู้สามารถ
ยิ่งยง		เก่งมาก เช่น ไอน์สไตน์ผู้ยิ่งยงในทางวิทยาศาสตร์
สันทัด		ทำกิจอย่างใดอย่างหนึ่งได้ดีเป็นพิเศษ เช่น สันทัดการกีฬา
มือโปร (ปาก); มืออาชีพ (สำ)	มีฝีมือระดับใช้เป็นอาชีพได้ เช่น นักบริหารมืออาชีพ
มือดี (สำ)	มีฝีมือมาก เช่น ได้ผู้ช่วยมือดี
มือหนึ่ง (สำ)	มีฝีมือยอดเยี่ยม เช่น หมอผ่าตัดมือหนึ่ง
มือไม่ถึง (สำ)	มีฝีมือไม่พอ เช่น เขายังมือไม่ถึงที่จะทำงานระดับนี้
มือเก่า (สำ)	ทำมานาน จนมีฝีมือ เช่น ปัญหาอย่างนี้ ต้องให้มือเก่าอย่างคุณจัดการ
มือใหม่ (สำ)	ทำมาไม่นาน ยังไม่สู้มีฝีมือ เช่น แกล้งลองเชิงผู้บริหารมือใหม่
อ่อนหัด		ทำไม่ได้ดีเพราะประสบการณ์น้อย เช่น ลูกยังอ่อนหัด สู้เขาไม่ได้หรอก
ชำนาญ		ดูความหมายใน จ ๘๖
เชี่ยวชาญ	ทำได้ดีหรือรู้อย่างดีเพราะการศึกษา เช่น เชี่ยวชาญเพลงอาวุธ, เชี่ยวชาญภาษาไทย
ช่ำชอง		ทำได้ดีหรือรู้อย่างดีเพราะมีประสบการณ์มาก เช่น ช่ำชองเรื่องท่องเที่ยว
จัดเจน, เจน, เจนจัด	รู้ดีว่าควรจะปฏิบัติอย่างไรเพราะมีประสบการณ์มาก เช่น จัดเจนเวที, นายทหารผู้เจนศึก
เข้าฝัก (สำ)	ทำได้ดีเพราะทำมานาน เช่น สอนจนเข้าฝักแล้ว ไม่มีหนังสือก็สอนได้
แก่วัด, แก่หวอด (สำ)	รู้ดีว่าจะหลีกเลี่ยงกฏระเบียบได้อย่างไรเพราะอยู่มานาน เช่น พวก ม.ศ. ๕ นี่แก่วัด นำน้องๆ ละเมิดกฎโรงเรียน
คร่ำหวอด (ปาก)		อยู่ในวงการมานานจนจัดเจน เช่น คร่ำหวอดอยู่ในวงการกีฬา

จ ๑๙๒ ความเจ้าเล่ห์เจ้าอุบาย
เจ้าเล่ห์		ช่างคิดหาเล่ห์เหลี่ยมพลิกแพลงจนได้ผลดังต้องการ เช่น ผู้ชายคนนี้เจ้าเล่ห์ไว้ใจยาก
แสนกล, เจ้าอุบาย	ช่างคิดหาอุบาย เช่น นางชีเจ้าอุบายเอาชนะชายเกเรได้
เจ้าเล่ห์เพทุบาย, เจ้าเล่ห์แสนกล	ช่างคิดหาเล่ห์เหลี่ยมกลอุบาย
เหลี่ยมจัด	มีเล่ห์เหลี่ยมมาก เช่น หมอนี่เหลี่ยมจัด ใครๆ ก็ตามไม่ทัน
ร้อยเล่ห์		มีเล่ห์เหลี่ยมมาก [มักใช้ว่าผู้ชาย] เช่น ถ้าใครเชื่อคนร้อยเล่ห์อย่างคุณ ก็ต้องเสียใจไปจนตาย
แปดเหลี่ยมแปดคม, แปดเหลี่ยมสิบสองคม (สำ)		มีเล่ห์เหลียมคดโกงมาก เช่น อย่าไปเชื่อคนแปดเหลี่ยมแปดคมอย่างนั้น

จ ๒๐๐  จ ๒๐๓ สภาพบุคคลที่เกี่ยวกับการกระทำ
จ ๒๐๐ การยุ่งอยู่กับงาน
ยุ่ง		มีเรื่องต้องทำมาก เช่น ยุ่งเรื่องรับส่งลูก
วุ่น, วุ่นวาย	มีเรื่องต้องทำมากเคลื่อนไหวมาก เช่น เขาวิ่งวุ่นหาแหล่งเงินกู้, วุ่นวายจัดข้าวของ
ยุ่งเป็นจุลกฐิน (สำ)	ยุ่งมาก เพื่อให้งานเสร็จในเวลาจำกัด
หัวปั่น, หัวเป็นปั่นข่าง (สำ)	ทำงานยุ่งจนงง เช่น ทำงานหัวปั่น
หัวเป็นดอกล่อ (สำ)	ยุ่งเพราะถูกใช้งานมาก เช่น ถูกใช้งานหัวเป็นดอกล่อ
หัวทิ่มดิน, หัวทิ่มหัวตำ (สำ)	แทบไม่ได้เงยหน้าเพราะทำงานมาก เช่น ได้เงินนิดหน่อย แต่ต้องทำงานหัวทิ่มดิน
หัวไม่ได้วาง หางไม่ได้เว้น (สำ)	ถูกใช้งานจนไม่ได้ว่างเว้น เช่น อาศัยบ้านเขาอยู่ เลยถูกใช้งานหัวไม่ได้วาง หางไม่ได้เว้น
มือเป็นระวิง (สำ)	มือต้องเคลื่อนไหวตลอดเวลา เช่น รีบทำจนมือเป็นระวิง

จ ๒๐๑ การต้องเหนื่อยยาก
สายตัวแทบขาด (สำ)	เหนื่อยยากเป็นอย่างยิ่ง เช่น กว่าจะได้เงินมาแม่เหนื่อยสายตัวแทบขาดทีเดียว
หลังขดหลังแข็ง (สำ)	ยืดหลังไม่ค่อยได้เพราะต้องก้มหลังนาน เช่น อุตส่าห์หลังขดหลังแข็งปักหมอนจนเสร็จ

จ ๒๐๒ การเปลี่ยนระดับความสามารถ
มือตก (สำ)	มีฝีมือน้อยลง

จ ๒๐๓ การไม่ใส่ใจ
เลินเล่อ		ไม่ได้ระมัดระวังตรวจตราให้ดี เช่น ข้อสอบมี ๕ ข้อ นิดเลินเล่อตอบเพียง ๔ ข้อ
สะเพร่า		มองข้ามเรื่องเล็กน้อย ทำให้เกิดความผิดพลาดขึ้นได้ เช่น เขาสะเพร่า คิดเงินผิดไปหลายพันบาท

จ ๒๑๐ สิ่งที่บุคคลมีอันเป็นผลต่อการกระทำ
คุณธรรม	ความดีงาม เช่น นิสิตควรมีความรู้คู่คุณธรรม
มนุษยธรรม	ธรรมของมนุษย์ มักหมายถึงความเมตตาผู้อื่น เช่น ผมจะช่วยเขาเพื่อเห็นแก่มนุษยธรรม
มโนธรรม	ความรู้สึกผิดชอบชั่วดี เช่น มโนธรรมทำให้เขาไม่อาจทิ้งเด็กน้อยไปได้
ความสามารถ	คุณลักษณะที่ทำให้กระทำได้ดี เช่น ความสามารถในการบริหารงาน, ความสามารถที่จะปรับตัว
สมรรถภาพ	คุณลักษณะที่ทำให้ทำงานได้ดี เช่น ทำงานอย่างมีสมรรถภาพ, หย่อนสมรรถภาพ
ประสิทธิภาพ	ความสามารถที่จะทำให้บรรลุผลด้วยดี เช่น ใช้ภาษาได้อย่างมีประสิทธิภาพ
ศักยภาพ	พลังความสามารถที่มีอยู่ในบุคคล เช่น เชื่อมั่นในศักยภาพของผุ้ร่วมงาน
คุณวุฒิ		ดูความหมายใน ถ ๕๐ 
พรสวรรค์	ความสามารถพิเศษหรือคุณสมบัติเด่นของบุคคลที่มีมาแต่กำเนิด เช่น มีพรสวรรค์ทางการแสดง
อัจฉริยภาพ	ความสามารถเกินกว่าระดับปรกติ เช่น มีอัจฉริยภาพทางดนตรี
หัว		ความสามารถที่จะเรียนรู้ เช่น มีหัวทางดนตรี
น้ำยา		ความสามารถในทางใดทางหนึ่ง [มักใช้เป็นปฏิเสธ] เช่น เขาไม่มีน้ำยา, เขาหมดน้ำยาเสียแล้ว
ฝีมือ, ฝีไม้ลายมือ	ความสามารถในการจัดการ เช่น มีฝีมือในการบริหาร
บุญฤทธิ์		ฤทธิ์แห่งบุญ เช่น บ้านเมืองปราศจากปัจจามิตร ด้วยบุญฤทธิ์แห่งพระองค์
บุญญาภินิหาร		อภินิหารแห่งบุญ, อำนาจแห่งบุญบารมี เช่น เด็กคนนี้มีบุญญาภินิหาร มิได้เป็นอันตรายจากโขลงช้าง
กฤษฎาภินิหาร		อภินิหารที่ทำไว้ เช่น โดยอำนาจกฤษฎาภินิหารแห่งเทพทั้งหลาย จงบันดาลให้งานสำเร็จ
ความชำนาญ		ความสามารถที่เกิดจากประสบกาณ์การฝึกฝนจนทำสิ่งใดสิ่งหนึ่งได้ดี เช่น ความชำนาญในการขับรถ
ความเชี่ยวชาญ		ความสามารถที่เกิดจากการศึกษา เช่น มีความเชี่ยวชาญภาษาไทย
ทักษะ		ความชำนาญในการทำกิจกรรมใดกิจกรรมหนึ่ง เช่น ทักษะการใช้ภาษา
คุณภาพ		ดูความหมายใน ท ๑๐๐

จ ๒๒๐ ผีมความสามารถ
เอตทัคคะ	ผู้ที่พระพุทธเจ้าทรงยกย่องว่าเป็นเลิศหรือยอดเยี่ยมในทางไดทางหนึ่งเป็นพิเศษ เช่น พระสารีบุตรเป้นเอตทัคคะในทางปัญญา
เซียน, หัวกะทิ		ผู้ที่ยอดเยี่ยม เช่น เซียนการพนัน, เขาเป้นนักเรียนชั้นหัวกะทิ
ศิษย์มีครู (สำ)		ผู้มีความรู้ความสามารถเพราะมีครูดี เช่น ผมก็ศิษย์มีครูเหมือนกัน

จ ๒๑๑ ผู้ชำนาญ 
ผู้เชี่ยวชาญ		ผู้มีความรู้เชี่ยวชาญในทางศิลปะ วิทยาศาสตร์ การฝีมือเป็นต้น ซึ่งความเห็นของผู้นั้นอาจเป็นประโยชน์ในการวินิจฉัยคดีแพ่ง
ผู้ชำนาญการพิเศษ	ผู้มีความชำนาญพิเศษในทางศิลปะ วิทยาศาสตร์ การฝีมือเป็นต้น ซึ่งความเห็นของผู้นั้นอาจเป็นประโยชน์ในการวินิจฉัยคดีอาญา
ผู้ชำนัญพิเศษ		นักวิชาการผู้มีความเชี่ยวชาญเรื่องใดเรื่องหนึ่งโดยเฉพาะ

จ ๒๓๐  จ ๒๓๙ การประพฤติและผู้ประพฤติ
จ ๒๓๐ การประพฤติและความประพฤติ
ประพฤติ	กระทำการต่างๆ ซึ่งอาจจะดีหรือไม่ดีเสมอๆ เช่น ประพฤติดีประพฤติชั่ว
ความประพฤติ; ปฏิปทา (เขียน)		การกระทำเสมอๆ ของบุคคลหนึ่ง เช่น ความประพฤติเรียบร้อย
จรรยา		กิริยาที่ควรประพฤติในหมู่คณะ เช่น จรรยาแพทย์
จรรยาบรรณ	ความประพฤติที่กำหนดไว้สำหรับผู้ประกอบอาชีพการงานแต่ละอย่างเพื่อรักษาและส่งเสริมเกียรติคุณและฐานะของสมาชิก เช่น จรรยาบรรณหนังสือพิมพ์
จริยาวัตร (เขียน; กวี); พระราชจริยาวัตร (ราชา; กษัตริย์และเจ้านายชั้นสูง); พระจริยาวัตร (ราชา : เจ้านาย)		ความประพฤติที่แสดงออกให้เห็นประจำ เช่น พระพรหมทรงพอพระทัยจริยาวัตรของฤาษีหนุ่ม

จ ๒๓๑ การประพฤติไม่ดี
เสเพล		ประพฤติตนในทางเสื่อมเสีย เช่น เที่ยวเตร่เสเพล, ผู้หญิงเสเพล
สำมะเลเทเมา	ประพฤติตนในทางเสื่อมเสีย มีกินเหล้าเมายาเป็นต้น เช่น เขาเป็นคนสำมะเลเทเมา ทั้งกินเหล้า ทั้งเล่นการพนัน
เหลวแหลก	ประพฤติตนในทางเสื่อมเสียไม่เป็นชิ้นเป็นอัน เช่น ลูกสาวบ้านนี้เหลวแหลกเรื่องผู้ชาย
หัวหกก้นขวิด (สำ)	ใช้ชีวิตอย่างเต็มที่ เช่น ลูกชายเที่ยวเตร่หัวหกก้นขวิดอย่างไร พ่อแม่ก็ไม่ว่า
ระยำตำบอน (ปาก)	ประพฤติชั่วช้าเหลวไหล เช่น จะไประยำตำบอนที่ไหนก็ไป
วันโกนไม่ละ วันพระไม่เว้น (สำ)		ทำชั่วตลอดเวลา
มิจฉาการ	การประพฤติผิด

จ ๒๓๒ การประพฤติผิดแบบ
นอกครู		ประพฤติไม่ตรงตามคำสั่งสอนของครูบาอาจารย์ เช่น แม่บอกให้เคี่ยวเนื้อนานๆ แต่ลูกนอกครู ต้มแต่พอสุก เนื้อเลยเหนียวหนืด
นอกคอก	ประพฤติไม่ตรงตามแบบตามธรรมเนียมประเพณีของบรรพบุรุษ เช่น ลูกคนอื่นยึดอาชีพค้าขายเหมือนพ่อแม่ แต่ลูกคนนี้นอกคอก ชอบเป่าปี่ตีกลอง
นอกตำรา	ไม่ทำตามแบบแผนหลักวิชา เช่น เขาใส่น้ำส้มแทนมะนาวทำนอกตำราเลยไม่อร่อย
นอกรีต, นอกรีตนอกรอย		ไม่ประพฤติตามจารีตประเพณี เช่น เธออย่าทำนอกรีตนอกรอย วันเกิดกับวันตาย เขาไม่ฉลองวันเดียวกันหรอก
นอกลู่นอกทาง		ไม่ประพฤติตามแนวทางที่พ่อแม่ครูอาจารย์ได้เคยดำเนินมา เช่น เขาประพฤตินอกลู่นอกทาง อยู่ๆ ก็หอบข้าวของไปอยู่บ้านแฟน

จ ๒๓๓ การประพฤติไม่เหมาะแก่วัย
แก่แดด, แก่แดดแก่ลม		แสดงกิริยาหรือคิดเห็นเกินวัย เช่น อย่าทำแก่แดดมาสอนผู้ใหญ่
ปล่อยแก่	ทำเป็นหนุ่มหรือสาว เช่น ตาสุขปล่อยแก่ มารำวงกับสาวๆ

จ ๒๓๔ การประพฤติไม่เหมาะแก่ฐานะ
กำเริบ, กำเริบเสิบสาน		ประพฤติอย่างไม่ประมาณตนว่าด้อย เช่น กำเริบแข่งบารมี
เอาใหญ่ (สำ)		ประพฤติตามใจตนมากยิ่งขึ้น เช่น คุณแม่ตามใจยายนิดเลยเอาใหญ่
หนักข้อ (สำ)		ประพฤติอย่างไม่ยำเกรง เช่น ยายนิดหนักข้อขึ้นทุกวันคุณยายว่าก็เถียงฉอดๆ

จ ๒๓๕ การคงความประพฤติ
คงเส้นคงวา (สำ)		ประพฤติตัวเช่นเดิมไม่เปลี่ยนแปลง เช่น เขาคงเส้นคงวาดี เคยทำอย่างไรก็อย่างนั้น
ผีเข้าผีออก (สำ)		เดี๋ยวดีเดี๋ยวร้าย ไม่คงที่ เช่น เขาเป็นคนผีเข้าผีออกเมื่อวานนี้ยิ้มแย้มทักทายดี วันนี้ทำเป็นไม่รู้จักเสียแล้ว

จ ๒๓๖ การเปลี่ยนความประพฤติ
กลับตัว; กลับเนื้อกลับตัว (ไม่ทางการ)		เปลี่ยนความประพฤติเป็นคนดี เช่น เขากลับตัวเป็นคนดี
ละพยศ		เลิกแสดงการดื้อดึงอวดดี เช่น ถึงจะแก่แต่ก็ยังไม่ละพยศ
ถอดเขี้ยวเล็บ, ถอดเขี้ยวถอดเล็บ (สำ)	ละพิษสงที่เคยมี เช่น เสือใหญ่ถอดเขี้ยวถอดเล็บแล้ว
ปรับตัว		ทำตัวให้ดีขึ้น เช่น ปรับตัวให้ทันสมัย; ทำตัวให้เหมาะสมกับสิ่งแวดล้อม เช่น คู่สมรสต้องปรับตัวเข้าหากัน
ปรับปรุงตัว		ทำตัวให้ดีขึ้น เช่น ปรับปรุงตัวให้เป็นคนตรงเวลา
หมดเขี้ยวหมดงา (สำ)	เลิกความประพฤติที่ไม่ดี
เข้ารอยเดิม, เข้าอีหรอบเดิม (สำ)		กลับเป็นไม่ดีอย่างเดิม เช่น ดีอยู่ได้ไม่นานก็เข้ารอยเดิม
ดีแตก (สำ)	ดีอยู่ได้ไม่นาน เช่น เด็กคนนี้พอชมว่าดีเข้าหน่อย ชักจะดีแตก เมื่อวานก็ออกไปเที่ยวทั้งวัน
เสียคน; เสียผู้เสียคน (ไม่ทางการ)		กลายเป็นคนไม่ดี เช่น เขาเสียคนเพราะผู้หญิงแท้ๆ
เสียเด็ก		กลายเป็นเด็กไม่ดี เช่น ตามใจลูกจนเสียเด็ก

จ ๒๓๗ ผู้ประพฤติดี
กัลยาณชน, สาธุชน	คนประพฤติดี
สัตบุรุษ, สัปปุรุษ	คนที่ประพฤติอยู่ในศีลในธรรม
สุภาพชน	คนสุภาพ เช่น ที่นี่ต้อนรับเฉพาะสุภาพชน

จ ๒๓๘ ผู้ประพฤติไม่ดี
พาล		คนชั่ว คนเกเร เช่น อย่าคบคนพาล
อันธพาล	ผู้เกะกะระราน เช่น อันธพาลคุมซ่อง
ทรชน, ทุรชน		คนชั่ว มักหมายถึงผู้ประกอบอาชญากรรม เช่น เหยื่อทรชน
นักเลง		ผู้เกะกะระราน เช่น เป็นนักเลงคุมซ่อง; ผู้ฝักใฝ่ในสิ่งหนึ่งๆ เช่น พ่อเป็นนักเลงพระเครื่อง
นักเลงหัวไม้ 	ผู้เกะกะระราน ชอบก่อเรื่องทะเลาะวิวาท่น ประพฤติตนเป็นนักเลงหัวไม้ก่อกวนผู้อื่น
นักเลงโต	ผู้เกะกะระราน มีลูกสมุนมาก
ผู้กว้างขวาง, ผู้มีอิทธิพล		ผู้มีลูกสมุนมาก มักประพฤตินอกกฎหมาย
สิบแปดมงกุฎ 		ผู้ที่เป็นนักเลง มีเล่ห์เหลี่ยมมาก เช่น ตกเป็นเหยื่อพวกสิบแปดมงกุฎ
กเฬวราก	พวกชนชั้นต่ำ ประพฤติไม่ดี
คนร้าย, ผู้ร้าย, อาชญากร		ดูความหมายใน ท ๗๕

จ ๒๓๙ ลักษณะและสภาพของบุคคลในด้านความประพฤติ
สุจริต		ประพฤติชอบ เช่น คนสุจริตย่อมไม่กลัวคำกล่าวหา
ทุจริต		ประพฤติมิชอบ
ทราม		เลว เช่น ใจทราม
สถุล		ต่ำ เช่น พวกสถุลไม่มีสกุลรุนชาติ
ชั่ว		ไม่ดีเพราะฝ่าฝืนศีลธรรมหรือจารีตประเพณีเป็นต้น เช่น ฟ้าดินลงโทษคนชั่ว
ชั่วช้า, ชั้วช้าสามานย์, ชั่วชาติ, ชั่วร้าย, ชั่วร้ายเลวทราม, ถ่อย, ต่ำช้า, เลวทราม, เลวทรามต่ำช้า, สารเลว, สามานย์; ระยำ, อัปรีย์ (ต่ำ)		ชั่วมาก เช่น สาปแช่งคนถ่อย
บัดซบ		ไม่มีดี เช่น คนบัดซบ, โง่บัดซบ
กักขฬะ		หยาบช้า เช่น ไม่อาจทนสามีกักขฬะ
วายร้าย		ชั่วร้าย เช่น ถูกเด็กวายร้ายขโมยกระเป๋า
เหลือขอ (สำ)	ไม่สามารถสั่งสอนให้เป็นคนดีได้ เช่น ถูกตราหน้าว่าเป็นเด็กเหลือขอ
เกกมะเหรก, เกะกะ, เกเร		ประพฤติตนเป็นพาล ชอบรังแกผู้อื่น เช่น เด็กเกเรแกล้งเจาะยางรถ
ข้างนอกสุกใส ข้างในเป็นโพรง (สำ)	รูปร่างหน้าตาดี แต่ความประพฤติไม่ดี
ข้างนอกขรุขระ ข้างในต๊ะติ๊งโหน่ง (สำ)	รูปร่างหน้าตาไม่ดี แต่ความประพฤติดี
ดี, เลิศ, เลว, แย่, ร้าย, ร้ายกาจ	ดูความหมายใน ท ๒๐๙

