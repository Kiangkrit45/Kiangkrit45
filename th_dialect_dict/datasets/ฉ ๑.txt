ฉ ๑  ฉ ๑๘๗ การดำรงชีวิต
ฉ ๑  ฉ ๒๙ การบริโภค
ฉ ๑ การกิน
กิน; บริโภค (ทางการ); ทาน, รับ (ไม่ทางการ); รับประทาน (สุภาพ); เขมือบ, แดก, ยัด (ต่ำ); เจี๊ยะ, งาบ, ฉะ, โซ้ย, ซัด, ฟาด, ล่อ, สวาปาม, หวด (ปาก); เสวย (ราชา); กระทำภัตกิจ, ฉัน (สมณะ)		นำอาหารเข้าปากทำให้ล่วงลำคอลงสู่กระเพาะ เช่น กินข้าว, บริโภคอาหาร, รับประทานของว่าง
เสพ (เขียน, กวี)		กิน [ใช้เฉพาะ] เช่น เสพสุราอาหาร
แอ้ม (ปาก)	กิน [ใช้เป็นปฏิเสธ] เช่น ของดีๆ ไม่เคยได้แอ้ม
ถุน (ปาก)	กินหรือเสพพอแก้ขัด เช่น ถุนขี้ยา

ฉ ๒ การดื่ม
ดื่ม		ทำให้ของเหลวยกเว้นน้ำแกง เข้าปากและล่วงลำคอลงสู่กระเพาะ เช่น ดื่มน้ำอั้กๆ
กิน		ทำให้ของเหลวเข้าปากและล่วงลำคอลงสู่กระเพาะ เช่น กินน้ำ, กินน้ำแกง
จิบ		ดื่มทีละนิด เช่น จิบกาแฟ
ซด		สูดน้ำชาหรือน้ำแกงเป็นต้น เข้าปาก เช่น ซดน้ำแกงดังโฮก
สูบ (ปาก)	ดื่มทีละมากๆ เช่น สูบน้ำไป ๒ ขวด
ก๊ง, ก๊งเหล้า, กรึ๊บ, ซัด, ซัดเหล้า, ดริ๊งค์, ดวด, ดวดเหล้า, ตอกเหล้า, ถองเหล้า (ปาก); ข้ามโขง, ขี่หงส์ (สำ)	ดื่มเหล้า

ฉ ๓ การสูบ
ดูด		ใช้แรงลม เป็นต้น ทำให้สิ่งหนึ่งเคลื่อนเข้าหา เช่น ดูดก้นบุหรี่, ดูดน้ำหวาน
สูบ		ดูดเข้าไปหรือดูดออกมา เช่น สูบบุหรี่
อัด		ทำให้เข้าไปเต็มแน่น เช่น อัดบุหรี่เข้าปอด

ฉ ๑๐  ฉ ๑๔ การกินลักษณะต่างๆ
ฉ ๑๐ การกินเร็วช้าและมากน้อย
กินอย่างตะกรุมตะกราม, ตะกรุมตะกรามกิน	รีบกินทีละมากๆ
กินมูมมาม	กินโดยนำอาหารเข้าปากครั้งละมากๆ และไม่ระวัง ทำให้อาหารตกหล่นเปรอะเปื้อน
กระเดือก	กินช้าๆ เพราะกินไม่ค่อยลง เช่น กระเดือกข้าวเย็นก้นหม้อ
เล็ม, และเล็ม	กัดกินทีละน้อย เช่น หนูน้อยเล็มชิ้นแฮม, หล่อนค่อยๆ และเล็มดูดความหวานหอมของกลีบส้ม
ละเลียด		กินช้าๆ ทีละน้อยไม่ค่อยจะหมด เช่น น้องละเลียดไอศกรีม
กินเป็นแมวดม		กินเพียงนิดหน่อย
กินได้ครึ่งท้อง, กินไม่เต็มท้อง		กินไม่อิ่ม
กินพอหอมปากหอมคอ		กินพอสมควร
กินพออิ่ม	กินพอรู้สึกว่าอิ่มก็หยุด
กินพอประทังชีวิต	กินพอให้มีชีวิตอยู่
กินจุ, กินเป็นยัดนุ่น	กินมาก
กินสั่ง		กินมากก่อนตาย
กินจนเต็มคราบ, กินจนท้องกาง, กินจนล้นกระเพาะ	กินจนอิ่มมาก
กินเป็นพายุ, กินเป็นพายุบุแคม		กินรวดเร็วและมาก
กินอย่างตะกละตะกลาม, ตะกละกิน	กินมากและกินไม่เลือก
กินย่อยกินยับ, กินล้างกินผลาญ		กินมากจนทำให้หมดตัว
กินเกลี้ยง, กินเรียบ, กินเสียเรียบวุธ	กินหมด
เจี๊ยะพรึ่บ (ปาก)		คนหลายคนกินหมดในเวลาไม่นาน
กินครึ่งทิ้งครึ่ง, กินทิ้งกินขว้าง	กินเหลือมาก

ฉ ๑๑ การเลือกและไม่เลือกกิน
สรรกิน		เลือกกินอาหารที่หายากหรือมีรสดี
ตามใจปาก	กินตามต้องการโดยไม่คำนึงถึงว่าผลจะเป็นอย่างไร
กินให้หนักท้อง		กินให้พออิ่มโดยไม่คำนึงถึงรสอาหาร
กินกันตาย	กินพอให้มีชีวิตอยู่โดยไม่คำนึงถึงรสอาหาร
กินตามมีตามเกิด		กินเท่าที่มี เช่น มีอะไรก็กินกันตามมีตามเกิด

ฉ ๑๒ การกินบ่อย
กินไม่ขาดปาก, กินไม่หยุดปาก		กินเกือบตลอดเวลา
กินจุบกินจิบ, กินจุบจิบ		กินทีละน้อยและกินบ่อยๆ

ฉ ๑๓ การกินก่อนหรือหลังอาหารอื่น
กินรองท้อง, รองท้อง		กินก่อนกินอาหารหนัก
กินแกล้ม	กินควบคู่กัน เช่น กินถั่วแกล้มเหล้า
กินล้างปาก, ล้างปาก		กินของหวานหลังจากที่กินอาหารคาวแล้ว

ฉ ๑๔ การกินได้และไม่ได้
กินอย่างเอร็ดอร่อย		กินโดยที่รู้สึกว่ามีรสดี
กินเข้า, กินลง		กินได้ [มักใช้ในประโยคคำถามหรือข้อแม้] ถ้าคุณกินเข้า ก็กินคนเดียวเถอะ
กินคล่องคอ, คล่องคอ	กินได้ [มักเป็นเพราะมีอาหารที่เป็นน้ำแกง] 
กินไม่เข้า		กินไม่ได้เพราะอาหารไม่อร่อย
กินไม่ลง, ฝืดคอ		กินไม่ค่อยได้เพราะอาหารไม่อร่อยหรือจิตใจเป็นทุกข์กังวล
เจริญอาหาร		กินได้มากเพราะรู้สึกว่าอาหารอร่อย

ฉ ๒๐ วิธีกิน	
เปิบ, เปิบข้าว		ใช้ปลายนิ้วรวบข้าวเข้าปาก
กินมือ		ใช้มือในการกิน
กินช้อน		ใช้ช้อนในการกิน
กินช้อนส้อม	ใช้ช้อนส้อมในการกิน
กินตะเกียบ	ใช้ตะเกียบในการกิน
กินเลี้ยง		กินอาหารร่วมกับผู้อื่นและมีเจ้าภาพ
กินโต๊ะ		กินเลี้ยงด้วยอาหารอย่างดีและนั่งโต๊ะ
กินสำรับ	กินอาหารที่จัดมาเป็นสำรับ
กินขันโตก	กินอาหารที่จัดใส่ขันโตกแบบชาวเหนือ

ฉ ๒๑ การใช้ฟันในการกิน
กัด		ดูความหมายใน ร ๔๖
แทะ		ใช้ฟันหน้ากัดให้หลุดออกมาทีละน้อย เช่น แทะข้าวโพด
ขบ		ใช้ฟันเน้นให้แตก เช่น ขบเปลือกถั่ว
เกร็ด		ใช้ฟันเน้นให้แตกแล้วคาบเนื้อในมากิน เช่น เกร็ดเมล็ดแตงโม
เคี้ยว		บดให้แหลกด้วยฟัน เช่น เคี้ยวข้าว

ฉ ๒๒ ลักษณะการเคี้ยว
เคี้ยวหงับๆ, เคี้ยวหยับๆ		เคี้ยวโดยอ้าปากและหุบปากเป็นจังหวะ เช่น เคี้ยวหมากหยับๆ
เคี้ยวแหยะๆ		เคี้ยวช้าๆ ดูไม่น่าอร่อย เช่น เด็กเคี้ยวข้าวแหยะๆ
เคี้ยวตุ้ยๆ	เคี้ยวเร็วและคำโตดูน่าอร่อย เช่น เคี้ยวข้าวตุ้ยๆ
เคี้ยวไบ่ๆ	เคี้ยวโดยทำปากเยื้องไปมา เช่น เคี้ยวหมากไบ่ๆ
เคี้ยวกล้อมแกล้ม, เคี้ยวกะล่อมกะแล่ม		เคี้ยวนิดๆ หน่อยๆ แล้วก็กลืนเพราะเคี้ยวไม่สะดวก
เคี้ยวกรอดๆ		เคี้ยวของแข็ง เช่น กระดูกทำให้มีเสียงดังเช่นนั้น เช่น เคี้ยวกระดูกกรอดๆ
เคี้ยวกร้วมๆ		เคี้ยวมีเสียงดังเช่นนั้น เช่น เคี้ยวผักกร้วมๆ
เคี้ยวจั๊บๆ		เคี้ยวมีเสียงดังเช่นนั้น
เคี้ยวเอื้อง		เคี้ยวช้าๆ [มักใช้ว่าผู้อื่น] เช่น มัวแต่เคี้ยวเอื้องอยู่นั่นแหละ

ฉ ๒๓ การลองอาหารและยา
ชิม; ลิ้ม (เขียน, กวี)	ลองให้รู้รสด้วยลิ้น เช่น ชิมแกง, อาหารชวนลิ้ม
เทียบเครื่อง (ราชา)	ชิมอาหารก่อนที่จะถวายพระเจ้าแผ่นดินหรือเจ้านาย เพื่อป้องกันสิ่งที่เป็นพิษ
เทียบพระโอสถ (ราชา)		ชิมยาก่อนที่จถวายพระเจ้าแผ่นดินหรือเจ้านายเพื่อป้องกันสิ่งที่เป็นพิษ

ฉ ๒๔ การอมและกลืน
อม		เก็บอาหารไว้ในปาก เช่น อมลูกกวาด
กลืน		ทำให้อาหารล่วงลำคอลงไปในกระเพาะ เช่น กลืนข้าว

ฉ ๒๕ การทำให้อาหารเป็นต้นออกจากปาก
คาย		ทำให้ของแข็งออกจากปาก เช่น คายกากส้ม, คายกระดุมออกมา
บ้วน		ทำให้ของเหลวออกจากปาก เช่น บ้วนน้ำลาย, บ้วนน้ำหมาก
ขาก		ทำให้เสมหะหรือสิ่งอื่นที่ติดอยู่ในคอหลุดออกมา เช่น ขากก้างปลา
ถ่ม		ทำให้น้ำลายหรือสิ่งอื่นๆ พุ่งออกจากปากโดยแรง เช่น ถ่มเม็ดน้อยหน่า
ถุย		ทำให้น้ำลายหรือสิ่งอื่นๆ พุ่งออกจากปาก มักทำให้มีเสียงดังเช่นนั้น เช่น ถุยเม็ดน้อยหน่า
ขย้อน		ทำให้อาหารเป็นต้นขึ้นมาสู่ปาก
อาเจียน; อ้วก (ไม่ทางการ); ราก, รากแตก, รากแตกรากแตน (ต่ำ); คายของเก่า (สำ)		ทำให้สิ่งที่กลืนกินเข้าไปอยู่ในกระเพาะออกมาทางปาก เช่น อาเจียนจนหมดแรง
คายแก้ว (สำ)		อาเจียนเพราะเมาเหล้า
แหวะ		อาการที่เด็กเล็กๆ สำรอกออกมา; สิ่งที่เด็กเล็กๆ สำรอกออกมา

ฉ ๒๖ การไม่ได้กิน
อด		ไม่กินหรือเสพ เช่น อดข้าว, อดฝิ่น
กระเพาะแขวน, แขวนกระเพาะ, หิ้วท้อง (สำ)	ทนหิวรอไปกินภายหลัง เช่น หิ้วท้องรอสามี
ท้องแห้ง, ไส้แห้ง	ไม่มีจะกิน เช่น นักประพันธ์ไส้แห้ง
อดอยาก, อดๆ อยากๆ 		ไม่ได้กินอาหารหรือได้กินเพียงเล็กน้อยเป็นเวลานานเพราะความจน
อดจนท้องกิ่ว, อดจนไส้เป็นน้ำเหลือง, อดโซ, อดหัวโต, อดแห้งหัวโต	อดอยากมาก
อดแห้งอดแล้ง		ไม่กินอาหารอย่างเต็มที่ด้วยเหตุผลบางอย่าง เช่น ราคาแพงหรือกลัวอ้วน
อดอยากปากแห้ง	ไม่ได้กินสิ่งที่อยากกิน
เอาน้ำลูบท้อง (สำ)	สู้ทนหิวในยามยาก
อดมื้อกินมื้อ		ได้กินบ้างอดบ้างเพราะความยากจน
อดตาย		ไม่มีจะกินจนถึงตาย
ตายอดตายอยาก		อดอยากมานานทำให้อยากกินมาก

ฉ ๒๗ อาการที่แสดงว่าอยากกินมากหรือหิว
น้ำลายสอ, น้ำลายไหล		ดูความหมายใน ข ๒๐๐
ท้องร้อง, ท้องร้องจ๊อกๆ		เสียงดังจ๊อกๆ ในกระเพาะอาหารเพราะหิว

ฉ ๒๘ ผู้กินเหล้าและเสพสิ่งเสพย์ติด
คอเหล้า, นักเลงเหล้า; ขี้เหล้า (ปาก); คอสุรา, นักเลงสุรา (เขียน)	ผู้ชอบกินเหล้า
ขี้เมา, ขี้เมาหยำเป	ผู้กินเหล้าจนเมาเป็นอาจิณ
คอเบียร์		ผู้ชอบดื่มเบียร์
ขี้ฝิ่น		คนติดฝิ่น
ขี้ยา		คนติดสิ่งเสพติดบางจำพวกมีฝิ่นและเฮโรอีนเป็นต้น
สิงห์อมควัน (สำ)	ผู้สูบบุหรี่จัด

ฉ ๒๙ ลักษณะผู้กิน
ลิ้นจระเข้ (สำ)		กินโดยไม่รู้รส กินโดยไม่เลือก
ท้องยุ้งพุงกระสอบ (สำ)		กินจุ
คอสูง (สำ)		ชอบกินแต่ของดี เช่น เขาคอสูง ต้องกินเหล้านอก
คอแข็ง, คอทองแดง (สำ)		กินเหล้าเก่ง
คออ่อน (สำ)		กินเหล้าไม่เก่ง

ฉ ๓๐  ฉ ๑๐๗ การอยู่และการเคลื่อนที่
ฉ ๓๐  ฉ ๓๓ การอยู่และผู้อยู่
ฉ ๓๐ การอยู่
อยู่; ประทับ (ราชา); เนา, สำนึง, สิง, สึง (กวี)	ไม่ได้ไปที่อื่น เช่น แม่อยู่บ้าน, พระราชาประทับสำราญพระอิริยาบถ; พักเป็นประจำ เช่น อยู่กรุงเทพฯ
สถิต		อยู่, ตั้งอยู่ [ใช้แก่บุคคลหรือสิ่งที่อยู่ในฐานะสูง] เช่น ขอพระองค์สถิตเป็นมิ่งขวัญของประเทศชาติ, พระอาทิตย์สถิตราศีเมษ
อาศัยอยู่		พักเป็นประจำ เช่น อาศัยอยู่ที่เชียงใหม่
ตั้งรกราก, ฝังรกฝังราก, ฝังรกราก (สำ)		ตั้งถิ่นฐานอยู่เป็นประจำ เช่น ตั้งรกรากที่ต่างประเทศ
ปักหลัก (สำ)		ตั้งหลักแหล่งทำมาหากิน เช่น ไปปักหลักอยู่ที่เชียงใหม่
หมกตัว (สำ)		เก็บตัวอยู่ที่ใดที่หนึ่ง เช่น หมกตัวอยู่บ้านนอก, หมกตัวอยู่ในห้อง
สิงสู่		อยู่ที่ซึ่งไม่ใช่บ้านตนเป็นเวลานาน [ใช้ว่า] เช่น ไปสิงสู่อยู่กับเพื่อน
อยู่โยง (สำ)		อยู่เฝ้าที่แต่ผู้เดียว ผู้อื่นไปกันหมด เช่น อยู่โยงเฝ้าบ้าน
แกร่ว		ทนอยู่กับที่เป็นเวลานาน เช่น ยืนแกร่วคอยแฟน

ฉ ๓๑ การอยู่ชั่วคราว
พัก; พำนัก (เขียน); ประทับ (ราชา)	อยู่ชั่วคราว เช่น ไปพักบ้านกำนัน, ชักชวนให้พำนักอยู่ด้วย
ค้าง, ค้างคืน; แรมคืน (เขียน)		พักเวลากลางคืน เช่น เขาค้างบ้านแม่, แรมคืนที่หมู่บ้านชายป่า
พักแรม; ประทับแรม (ราชา)		พักระหว่างการเดินทางคืนเดียวหรือหลายคืน เช่น มีที่พักระหว่างทางพอได้อาศัยพักแรม
นอนค้างอ้างแรม		ค้าง [มักใช้ในกรณีที่กระทำไม่สมควร] เช่น ไม่เคยนอนค้างอ้างแรมที่ไหน

ฉ ๓๒ ผู้อยู่ในบ้าน
เจ้าบ้าน		ผู้ซึ่งเป็นหัวหน้าครอบครองบ้านปรากฎชื่อในทะเบียนราษฎร
ผู้อาศัย		ผู้อาศัยอยู่ในบ้านมิได้เป็นเจ้าบ้าน ปรากฎชื่อในทะเบียนราษฎร
คนอาศัย	ผู้อาศัยอยู่ด้วย อาจไม่ปรากฏชื่อในทะเบียนราษฎร

ฉ ๓๓ ผู้ไม่มีที่อยู่
คนหลักลอย		ผู่ไม่มีที่อยู่เป็นหลักฐาน
คนจรจัด; เจ้าไม่มีศาล สมภารไม่มีวัด (สำ)		ผู้ไม่มีที่อยู่เป็นหลักแหล่ง
กาหลงรัง (สำ)		ผู้ที่ไปหลงติดอยู่ ณ บ้านใดบ้านหนึ่งแล้วไม่ยอมกลับบ้านของตน; ผู้เร่ร่อนไป ไม่มีที่พักพิงเป็นหลักแหล่ง

ฉ ๔๐  ฉ ๑๐๗ การเคลื่อนที่และผู้เคลื่อนที่
ฉ ๔๐ การเคลื่อนไปมา
ไป; เสด็จพระราชดำเนิน (ราชา : กษัตริย์และเจ้านายชั้นสูง); เสด็จ (ราชา : เจ้านาย); ครรไล, คลาไคล, เคจฉ, ไคล, จร, จรจรัล, จรดล, จรลี, เต้า, เทา (กวี)	เคลื่อนสู่จุดที่ห่างจากผู้พูด
มา; เสด็จพระราชดำเนิน (ราชา : กษัตริย์และเจ้านายชั้นสูง)	; เสด็จ (ราชา : เจ้านาย)		เคลื่อนสู่จุดที่ใกล้ผู้พูด
ไปๆ มาๆ 	ไปมาหลายๆ ครั้ง
ไป...มา		เคลื่อนไปแล้วเคลื่อนมาหลายๆ ครั้ง เช่น เดินไปเดินมา
เทียวไปเทียวมา; เทียวไล้เทียวขื่อ (ปาก)		ไปมาบ่อยๆ

ฉ ๔๑ การไปตามที่ต่างๆ
เดินทาง		ไปสู่ที่หมายไกลออกไป เช่น เดินทางไปต่างประเทศ
เที่ยว; ประพาส (ราชา)		ไปเพื่อความเพลิดเพลิน เช่น ไปเที่ยวบ้านเพื่อน; ไปที่โน่นที่นี่เรื่อยไป เช่น แม่เที่ยวตามหาลูก, เที่ยวซ่อกๆ
ประพาสต้น (ราชา)		เที่ยวไปเป็นการส่วนพระองค์
เที่ยวเตร่		เที่ยวเล่น เช่น เขาอยู่บ้านทุกวัน ไม่เคยเที่ยวเตร่
ท่องเที่ยว, ทัศนาจร; ทัวร์ (ปาก)		เที่ยวไปตามสถานที่ต่างๆ เช่น ชอบท่องเที่ยวต่างประเทศ
หนีเที่ยว		แอบไปเที่ยวแม้จะถูกควบคุมไม่ให้เที่ยว เช่น เขาหนีเที่ยวทุกคืน
ท่อง (ไม่เป็นทางการ)		เที่ยวไปในที่บางแห่ง เช่น ท่องปารีส
เที่ยวหัวหายตะพายขาด (สำ)	เที่ยวไปไม่อยู่ติดบ้าน เช่น มันเที่ยวหัวหายตะพายขาด วันๆ พ่อแม่ไม่เคยเห็นหน้า
ทัศนศึกษา	ท่องเที่ยวเพื่อแสวงหาความรู้; การเรียนรู้ด้วยการดูการเห็น
จาริก		ท่องเที่ยวไปเพื่อสั่งสอนหรือแสวงบุญเป็นต้น เช่น พระสมณโคดมจาริกไปในแคว้นราชคฤห์
ธุดงค์		ท่องเที่ยวไปเพื่อหาความสงบ [ใช้เฉพาะภิกษุ] เช่น พระภิกษุธุดงค์ไปโดยลำพัง
สัญจร		เที่ยวไป เช่น พระองค์เสด็จสัญจรร่อนเร่แต่โดดเดี่ยวไปมา เช่น ผู้คนสัญจรตามท้องถนน
รอนแรม	เดินทางค้างคืนเป็นระยะๆ เช่น รอนแรมไปกับขบวนพ่อค้าเกวียน
ร่อนเร่, เร่ร่อน	เดินทางเรื่อยไปไม่อยู่เป็นที่ เช่น ร่อนเร่ไปในทะเลทราย
ร่อนไปร่อนมา		เที่ยวไปตามสบาย เช่น เขาร่อนไปร่อนมา ไม่ยอมทำงาน
ระเหระหน	ร่อนเร่ไปไม่อาจอยู่เป็นที่ เช่น นางระเหระหนไปในป่า
ตะเหร็ดเตร็ดเตร่, เตร็ดเตร่, ร่อนรับ, ร่อนเร่	ไปตามที่ต่างๆ ตามความพอใจขอตน เช่น เที่ยวเตร็ดเตร่ทั้งวัน
ตะลอนๆ 	ไปหลายแห่งไม่หยุดอยู่กับที่ เช่น ตะลอนๆ ติดต่องาน
ตระเวน		ไปทั่วๆ รอบบริเวณ เช่น ตระเวนซื้อหนังสือ; ไปในบริเวณต่างๆ เพื่อตรวจตราตามหน้าที่ เช่น ตระเวนป่า, ตระเวนชายแดน
ลาดตระเวน	เที่ยวตรวจไปทั่วๆ ในที่ที่อาจมีข้าศึก เช่น ทหารไทยถูกลอบโจมตีขณะออกลาดตระเวน
วิ่งรอก (สำ)	ไปตามที่ต่างๆ หลายแห่งในวันเดียวกันหรือคืนเดียวกันให้ทันกำหนดเวลา เช่น วิ่งรอกแสดงดนตรี
ซอกแซก	ไปตามที่คนอื่นไม่คิดไป เช่น เที่ยวซอกแซกไปตามที่แปลกๆ
ขึ้นเหนือล่องใต้		เดินทางไกลไปยังที่ต่างๆ โดยมักไปเป็นประจำ เช่น ขึ้นเหนือล่องใต้ขายสินค้า

ฉ ๔๒ การไปด้วยความมานะพยายาม
บุกบั่น		พยายามไปแม้จะไปลำบาก เช่น บุกบั่นไปอยู่ป่าอันวิเวก
ด้นดั้น, ดั้นด้น		พยายามไปแม้จะหายาก เช่น ด้นดั้นไปจนถึงหลุมศพบรรพบุรุษ
ถ่อร่าง, ถ่อสังขาร (ปาก)		พยายามไปแม้จะต้องลำบาก เช่น ถ่อร่างไปหาน้องถึงเชียงใหม่
ซอกซอน	พยายามไปทั่วแม้ในที่คนทั้งหลายไม่ไป เช่น เที่ยวซอกซอนหาน้อง

ฉ ๔๓ การไปด้วยความลำบาก
ซมซาน, ซาน		ไปอย่างสิ้นท่าหรือสิ้นคิด เช่น ซมซานกลับไปบ้านพ่อแม่, ซานไปง้อ
ระหกระเหิน		เร่ร่อนไปด้วยความลำบาก เช่น ต้องระหกระเหินหนีภัย
กระเสือกกระสน		ไปด้วยความลำบาก เช่น กระเสือกกระสนให้พ้นจากวงล้อม, ถูกยิงบาดเจ็บ แต่ก็กระเสือกกระสนไปจนถึง

ฉ ๔๔ การไปโดยไม่รู้ทิศทาง
มะงุมมะงาหรา (ปาก)		ไปอย่างไม่รู้ทิศทาง เช่น มะงุมมะงาหราไปในความมืด
กระเซอะกระเซิง		ไปอย่างไม่รู้ทิศทางเพราะหลงทางหรือไร้ที่พึ่งพิง เช่น นางปฏาจาราวิ่งกระเซอะกระเซิงเรื่อยไป

ฉ ๔๕ การไปโดยไร้จุดหมาย
พเนจร		เที่ยวไปโดยไร้จุดหมาย เช่น เขาพเนจรไปเรื่อยๆ ค่ำที่ไหนก็นอนที่นั่น
ซัดเซ, ซัดเซพเนจร	พลัดไปนอกถิ่นของตนและเที่ยวไปโดยไร้จุดหมาย เช่น เขาถูกไล่ออกจากบ้าน ต้องซัดเซพเนจรไปเรื่อยๆ
ตุหรัดตุเหร่	ไปอย่างไม่มีจุดหมายเพราะความจำเป็นบังคับ เช่น เขาตุหรัดตุเหร่เผชิญโชคไปเรื่อยๆ
เร่		เที่ยวไปไม่มีจุดหมายแน่นอน เช่น เร่ขายของ

ฉ ๔๖ การไปโดยไม่น่าจะไป
ทะเล่อทะล่า (ปาก)	เซ่อซ่าเข้าไปโดยไม่สมควร เพราะตนไม่มีหน้าที่เกี่ยวข้อง หรือเข้าไปแล้ว ทำให้บรรยากาศเสียไป เช่น เขากำลังประชุมกันเคร่งเครียด คุณอย่าเพิ่งทะเล่อทะล่าเข้าไป
ระเห็จ		ไปโดยผู้พูดไม่คาดคิด เช่น อยู่ๆ เขาก็ต้องระเห็จไปจากบ้าน, ตาต้นซนจริงๆระเห็จขึ้นไปอยู่บนต้นไม้

ฉ ๔๗ การไปโดยเสียหลัก
ถลา		เคลื่อนไปโดยเสียหลัก เช่น เด็กวิ่งถลาเข้าหาแม่
ถลำ		ล่วงเข้าไปหรือล่วงลงไปโดยพลั้งพลาด เช่น ถลำลงคู
ลื่น		เคลื่อนไปได้คล่องบนพื้นที่เรียบเกลี้ยงเป็นมันเป็นเมือกเป็นต้น เช่น ลื่นหกล้ม
ไถล, ลื่นไถล		เคลื่อนไปเพราะลื่น เช่น ลื่นไถลไปตามลาดเขา
เซ		ตัวเอียงไป เช่น เซไปปะทะขอบหน้าต่าง, ถูกชกเซแซ่ดๆ ไป
ซวน		ถลาไปข้างหน้า เช่น ซวนไปด้วยฤทธิ์หมัด
ซวนเซ		เสียหลักเซไป เช่น ซวนเซล้มลง
โซเซ		เซไปมา ทรงตัวไม่ใคร่อยู่ เช่น โซเซไปจนถึง
โซซัดโซเซ	เคลื่อนไปด้วยอาการโซเซ เช่น โซซัดโซเซไปตามถนน
ตุปัดตุเป๋	เคลื่อนโดยเป๋ไปทางซ้ายบ้างขวาบ้าง ไม่ตรงทาง เช่น ตุปัดตุเป๋ไปจนถึง

ฉ ๔๘ การไปโดยเร็ว	
แล่น, ห้อ, ห้อแน่บ, ห้อเหยียด (ปาก)	ไปโดยเร็ว เช่น ห้อไปสนามบิน
เตลิด, เตลิดเปิดเปิง	ไปโดยเร็วจนยั้งไม่ได้และไปอย่างไม่รู้ทิศทาง เช่น วิ่งเตลิดลงน้ำ
ตะบึง		รีบเร่งไปไม่หยุดหย่อน เช่น ขับรถตะบึงไปหมายให้ถึงที่หมายก่อนค่ำ
รีบรุด; รุด (ปาก)	ไปอย่างรีบ เช่น รีบรุดไปถามข่าว
แจ้น (ปาก)	ไปโดยเร็วเพื่อไปหาบุคคลเป็นต้น เช่น แจ้นไปฟ้องแม่
โลดแล่น 	ไปโดยเร็วด้วยความรื่นเริงหรือตื่นเต้นเป็นต้น เช่น โลดแล่นไปตามจังหวะเพลง

ฉ ๔๙ การเคลื่อนไปเล็กน้อย	
ขยับ		เคลื่อนไปเล็กน้อย เช่น ขยับเข้าไปใกล้
เขยิบ		เคลื่อนไปกับพื้นเล็กน้อย เช่น เขยิบไปนั่งให้ห่าง, เขยิบเข้าไปข้างใน
กระเถิบ; เถิบ (ไม่ทางการ)	เขยิบก้นไปจากที่ เช่น เขยิบไปให้ที่เขานั่ง

ฉ ๕๐  ฉ ๕๗ การเคลื่อนที่ในทิศทางต่างๆ
ฉ ๕๐ การเคลื่อนไปข้างหน้า
มุ่งหน้า		มุ่งไปทิศทางใดทิศทางหนึ่ง เช่น มุ่งหน้าเข้าหาฝั่ง
บ้ายหน้า	เปลี่ยนทิศทางเดิมมุ่งสู่ทิศใหม่ เช่น กองคาราวานบ่ายหน้าไปทางเหนือ
ปราด		เคลื่อนไปข้างหน้าโดยเร็ว เช่น ปราดไปที่ประตู
ตะลุย		ไปเรื่อยแม้จะมีสิ่งกีดขวาง เช่น ตะลุยเข้าไปในหมู่ข้าศึก

ฉ ๕๑ การเคลื่อนไปข้างหลัง
ถอย, ถอยหลัง		เคลื่อนไปข้างหลัง
ถอยกรูด	ถอยอย่างตั้งตัวไม่ติด

