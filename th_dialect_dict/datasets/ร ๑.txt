ร ๑  ร ๑๓๗  มนุษย์กับสิ่งต่างๆทั่วไป   
การสร้างสรรค์และการเปลี่ยนแปลง

ร ๑  ร๑๓๗ การทำให้มีขึ้น คงอยู่ และหมดไป
 ร ๑ การทำให้มีขึ้น 
ทำ ; ประกฤต (กวี)		ประกอบการให้เป็นไปหรือบังเกิดผล เกิดสิ่งใหม่ขึ้นหรือเปลี่ยนแปลงไป เช่น ทำหน้าที่ประธาน ,ทำนา,ทำเลข,ทำขนม,ทำจมูก ,ทำความเดือดร้อน ,ทำปริญญา 
ก่อ 	ทำให้เป็นรูปขึ้น เช่น ก่ออิฐ ,ก่อไฟ ; ทำให้เกิดสิ่งที่เป็นนามธรรม เช่น ก่อปัญหา ,ก่อการปฏิวัติ
ก่อสร้าง	ทำให้เป็นรูปขึ้นโดยใช้อิฐและปูนเป็นส่วนใหญ่
สร้าง ; รังรักษ์ ,รังสรรค์ ,รังสฤษฏ์(กวี) 	ทำให้เกิดสิ่งก่อสร้างหรือสิ่งที่เป็นนามธรรม เช่น สร้างสะพาน ,สร้างชื่อเสียง,สร้างปัญหา 
สรรค์สร้าง, สร้างสรรค์	สร้างสิ่งที่ดีงาม เช่น สร้างสรรค์งานประพันธ์
ประกอบ	ทำ เช่น ประกอบอาหาร ,ประกอบอาชีพ
ปลูก	ทำให้เกิดพันธ์ไม้ เช่น ปลูกผัก ; โดยปริยายใช้หมายถึง ทำให้เกิดที่อยู่อาศัย เช่น ปลูกบ้าน,ปลูกพลับพลา
ผลิต	ทำให้เกิดมีขึ้นโดยอาศัยแรงงานหรือเครื่องจักรเป็นต้น เช่น ผลิตสินค้า
เนรมิต ; นิมิต,นิรมิต (กวี)	ทำให้บังเกิดขึ้นโดยฉับพลันด้วยอำนาจฤทธิ์ เช่น พระอินทร์เนรมิตปราสาท ; โดยปริยายหมายถึงทำให้บังเกิดขึ้นอย่างไม่น่าเป็นไปได้  เช่น เนรมิตคฤหาสน์โอฬารด้วยอำนาจเงิน
ประดิษฐ์	ทำขึ้น [ มักเป็นสิ่งแปลกปลอมหรือตกแต่งเป็นพิเศษ ]   เช่น ประดิษฐ์วิทยุ ,ดอกไม้ประดิษฐ์ ,ลายประดิษฐ์
ตัด	ทำให้มีขึ้น [ ใช้แก้ทางและถนน ]  เช่น ตัดถนนเข้าหมู่บ้านกันเป็นสารประกอบอื่น
ก่อตั้ง	ทำให้มีขึ้น [มักใช้แก่หน่วยงานต่างๆ]  เช่น ก่อตั้งสมาคม
ต่อ 	เอาวัตถุ เช่นไม้มาต่อกันปรุงให้เป็นรูปขึ้น เช่น ต่อโลง ,ต่อเรือ
สังเคราะห์	ทำให้ธาตุมีปฏิกิริยาเคมีกันเป็นสารประกอบ ; ทำให้สารประกอบกันมีปฏิกิริยาเคมี
สถาปัตยกรรม 	การก่อสร้างอาคารบ้านเรือน
ศิลปหัตถกรรม	การสร้างสรรค์ศิลปวัตถุด้วยฝีมือมนุษย์เพื่อประโยชน์ใช้สอย เช่น งานโลหะ งานไม้ งานถักทอ
ผลิตกรรม	การผลิต
ประดิษฐกรรม	การทำสิ่งของขึ้นทอให้เกิดผลประโยชน์เป็นกำไร ; การประกอบธุรกิจขนาดใหญ่ที่ต้องใช้แรงงานและทุนมาก เช่น อุตสาหกรรมในครัวเรือน , อุตสาหกรรมสิ่งทอ ,อุตสาหกรรมการท่องเที่ยว

ร ๒ การทำพอเป็นรูปร่าง
ออกแบบ	คิดว่าสิ่งที่จะผลิตขึ้นควรมีลักษณะอย่างไร และเขียนหรือทำหุ่นแสดงไว้ เช่น ออกแบบปก
ขึ้น	ทำให้เป็นรูปร่าง เช่น ขึ้นรูป, ขึ้นกระบุง
บุ	ตีให้เข้ารูป เช่น บุขัน
ร่าง 	เขียนไว้พอเป็นเค้าโครงเพื่อตกแต่งให้ดีขึ้นต่อไป เช่น ร่างแบบปก 
ยกร่าง 	เขียนขึ้นเป็นครั้งแรก เพื่อปรับปรุงต่อไปก่อนนำไปใช้จริง
สเก็ตช์	เขียนอย่างรวดเร็วพอเป็นรูปร่าง เช่น สเก็ตช์ภาพน้ำตก
โกลน	ทำให้เป็นรูปเลาๆไว้ เช่น โกลนเรือ
กรุย	ทำให้เป็นแนวไว้โดยการถางหรือปักหลัก [ใช้แก่ทาง]   เช่น รถแทรกเตอร์กรุยทาง

ร ๓  ร๗ การทำให้เป็นรูปต่างๆ 
ร ๓ การปั้น 
ปั้น 	เอาสิ่งอ่อนๆ เช่น ขี้ผึ้ง ดินเหนียวมาทำเป็นรูป 
ขึ้นแป้น	นำก้อนดินมาวางกดลงบนแป้นให้แน่น ก่อนที่จะหมุนขึ้นรูป ; นำภาชนะที่ปั้นแล้วหรือเผาเคลือบแล้วมาวางบนแป้นเพื่อเขียนสี
ขึ้นรูป	ปั้นดินเป็นรูปทรงต่างๆ ; ทำภาชนะให้ได้รูปทรงในงานจักรสาน ; สร้างรูปทรงในงานโลหะรูปพรรณ
ขึ้นช่อ	ขึ้นรูปดินเป็นภาชนะโดยทำบนแป้นหมุนให้เป็นรูปทรงกระบอก
ประติมากรรม	การปั้นและสลักรูป

ร ๔ การหล่อ
หล่อ	เทโลหะเหลวหรือขี้ผึ้งเหลวเป็นต้นลงแม่พิมพ์แล้วทิ้งให้แข็งเป็นรูป เช่น หล่อเทียน
ขึ้นหุ่น	ใช้แผ่นขี้ผึ้งพอกลงบนแกนทรายแต่งให้เรียบ
เข้าขี้ผึ้ง		ใช้แผ่นขี้ผึ้งบุหุ่นแกนทรายเพื่อปั้นให้เป็นรูปทรงตามต้องการ
เข้าเดิน		ใช้ดินเหนียวผสมทรายพอกทับหุ่นขี้ผึ้งเพื่อทำพิมพ์สำหรับหล่อโลหะ

ร ๕ การทำให้มีรูปร่างต่างๆบนพื้นผิว
ขีด	ทำให้เป็นเส้น
ลาก	ขีดช้าๆ เช่น ลากเส้นรอบวง
ตีเส้น	ทำให้เกิดเส้นตรง เช่น ตีเส้นด้วยไม้บรรทัด
แร	เขียนหรือทำเป็นเส้น เช่น แรสี แรเงา
ตัดเส้น	แต่งเส้นริมภาพทำให้ดูเด่นชัดและเรียบร้อยขึ้น
เขียน	ทำให้เป็นรูปหรือลวดลายหรือตัวอักษรบนผิววัตถุ
วาด	ทำให้เป็นรูปหรือลวดลายบนผิววัตถุ
จุด	ทำให้เป็นจุด
ประ	แตะให้เป็นจุด เช่น ประแป้ง
แต้ม	แตะให้เป็นจุดเป็นดวง เช่น แต้มไฝ, แต้มยา
ปัก	ใช้เข็มสอยด้าย ไหมหรือดิ้นทิ่มลงแทงขึ้นที่ผืนผ้าให้เป็นลวดลาย
เดินเส้น		ปักเป็นเส้นตามลวดลาย
เดินไหม	เย็บจักรด้วยไหมให้เป็นแนวหรือเป็นขอบ
ลงยา	ใช้สารเคมีลงตามลวดลายบนแผ่นทองเป็นต้น
เดินทอง		ลงทองไปตามเส้นลวดลายหรือตัวหนังสือเป็นต้น
จิตรกรรม	การวาดเขียนและระบายสี

ร ๖ การแกะเนื้อวัตถุเป็นรูปต่างๆ
แกะ	ใช้เครื่องมือสะกิดเนื้อออกให้เป็นรูปหรือลวดลายต่างๆ เช่น แกะสบู่ให้เป็นตัวกระต่าย
สลัก	ใช้สิ่วเป็นต้นเจาะและสกัดเนื้อวัตถุให้มีรูปหรือวดลายหรือตัวอักษรบนพื้นผิว เช่น สลักหินเป็นรูปนางอัปสร
แกะสลัก	ใช้มีดเป็นต้น แกะแล้วสลัก เช่น แกะสลักผลไม้ , บานประตูแกะสลักเป็นลวดลายสวยวิจิตร
สลักเสลา	สลักให้สวยงาม เช่น ดาบเล่มนั้นมีลวดลายสลักเสลางดงาม
เซาะลาย	ทำให้เกิดรอยลึกเป็นลวดลาย

ร ๗ การถ่ายภาพ
ถ่าย , ถ่ายภาพ , ถ่ายรูป		จำลองหรือบันทึกภาพด้วยวิธีฉายเงาบนแผ่นวัสดุไวแสง เช่น ฟิล์มกระจกถ่ายรูป
ล้าง	ใช้นำยาเคมีกับฟิล์มเพื่อให้ภาพปรากฏ
อัด	ผลิตภาพจากฟิล์มหรือกระจกถ่ายรูปที่บันทึกภาพไว้

ร ๘ ช่างและศิลปิน
ช่าง	ผู้ชำนาญในการมือหรือศิลปะอย่างใดอย่างหนึ่ง
ช่างฝีมือ		ผู้สร้างงานขึ้นตามแบบอย่างที่มีอยู่แล้ว
ช่างเขียน	ผู้มีความสามารถในการวาดภาพ
ช่างปั้น		ผู้มีความสามารถในการปั้น
ช่างหล่อ	ผู้มีความสามารถในการหล่อ
ช่างก่อสร้าง	ผู้ชำนาญการก่อสร้าง
ช่างไม้		ผู้ชำนาญการใช้ไม้ปลูกสร้างโรงเรือน หรือ ทำเครื่องเรือนเป็นต้น
สถาปนิก	ผู้ออกแบบและควบคุมการก่อสร้าง
ช่างถ่ายรูป	ผู้มีอาชีพถ่ายภาพ
ช่างภาพ	:ตากล้อง(ปาก)		ผู้ถ่ายภาพ
ศิลปิน		ดูความหมายใน ฉ ๑๖๑
จิตรกร		ศิลปินผู้สร้างงานจิตรกรรม
ประติมากร	ศิลปินผู้สร้างงานประติมากรรม
มัณฑนากร	ศิลปินผู้ออกแบบและตกแต่งผลิตกรรมหรืองานช่างต่างๆ

ร ๙ การจัดให้มีไว้
จัดเตรียม,เตรียม,ตระเตรียม	จัดหรือทำไว้ให้พร้อม เช่น เตรียมข้าวข้อง
สำรอง		จัดให้มีไว้เผื่อขาด

ร ๑๐ การทำให้คงอยู่
ดำรง	ทำให้คงอยู่เช่นดำรงวงศ์ตระกูล
ธำรง	ทำให้ทรงอยู่ เช่น ธำรงระเบียบแบบแผนสังคม
ผดุง	ทำให้คงอยู่และเจริญ เช่น ผดุงศีลธรรม
ประทัง:ปะทะปะทัง(ไม่ทางการ)		ทำให้พออยู่ได้ เช่น กินอาหารพอปะทังชีวิต,ซ่อมหลังคาพอปะทะปะทังไปก่อน
เก็บ	ทำให้อยู่กับตนหรืออยู่ ณ ที่ใดที่หนึ่ง เช่น เก็บเงินให้ก่อน,เอากระเป๋าไปเก็บ
เก็บงำ		เก็บไว้ให้มิดชิด เช่น ข้าวของควรเก็บงำให้ดี
ออม		เก็บไว้ไม่ใช้อย่างเต็มที่ เช่น ออมแรง,ออมเงิน
ตุน		เก็บหรือกักไว้เพื่อกันขาดแคลนหรือหวังกำไร เช่น ซื้อน้ำตาลตุนไว้เพราะกลัวจะขาดตลาด
กักตุน		เก็บไว้ให้ขาดแคลน เช่น น้ำตาลขาดตลาดเพราะพ่อค้ากักตุนไว้ขายขึ้นราคา
ขยัก		เก็บหรือกักไว้บ้างไม่ปล่อยไปจนหมดหรือไม่ทำให้ห มด เช่น ขยักมือไว้ซื้อ,ขยักไก่ไว้ทอด
รักษา		ระวังให้คงอยู่ เช่น ไม่รู้จักรักษาของ,รักษาความดี
อนุรักษ์		รักษาให้คงเดิม เช่น อนุรักษ์วัฒนธรรม
สงวน		รักษาหวงแหนไว้ เช่น สงวนชีวิต,สงวนทรัพยากร,สงวนสิทธิ
ถนอม		รักษาไว้ไม่ให้เสียหาย เช่น ถนอมน้ำใจ,ถนอมภาพนั้นไว้
เผ้า		ระวังไม่ให้สูญหายหรือเสียหาย เช่น เผ้าทรัพย์,เผ้าบ้าน

ร ๑๑ ผู้ระวังรักษา
แขกยาม,คนยาม,ยาม		ดูความหมายใน ช ๘๔
ปู่โสมเผ้าทรัพย์(สำ)		คนที่เผ้าสมบัติให้คนอื่น เช่น น้องสาวฝากบ้านให้ช่วยดูแลฉันเลยต้องเป็นปู่โสมเผ้าทรัพย์ไปไหนก็ไม่ได้
ภัณฑารักษ์		ผู้รักษาคลังเก็บสิ่งของ
คนเฝ้าประตู:ทวารบาล,นายทวาร,นายประตู(เขียน)	ผู้เฝ้าอยู่ที่ประตู

ร ๑๒ การทำให้หมดไปหรือหายไป
ทิ้ง	ทำให้สิ่งหนึ่งพ้นจากการถือครอง เช่น ทิ้งขยะ
รุ	ทิ้งสิ่งที่ไม่ต้องการ เช่น รุหนังสือเก่าๆให้เด็กข้างบ้าน
โละ,โละเตี้ยว(ปาก)		ทิ้งหมด
จำเริญ		ทิ้ง [ใช้เฉพาะ] เช่น จำเริญยา
กำจัด		ทำให้หมดไป [ใช้แก่รูปธรรม] เช่น กำจัดคู่แข่ง,กำจัดยุง
ขจัด		ทำให้หมดไป [มักใช้แก่นามธรรม] เช่น ขจัดความชั่วร้าย
ลบล้าง		ทำให้หมดไป [มักใช้แก่ความผิดหรือความคิดความเชื่อ] เช่น ลบล้างคำกล่าว
ฆ่า		ทำให้หมดไป [ใช้เฉพาะ] เช่น ฆ่าเชื้อ ฆ่ากลิ่น
ปลดเปลื้อง,เปลื้อง	ทำให้น้อยลงหรือหมดไปจากครู่หนึ่ง เช่น ปลดเปลื้องหนี้สิน 
ยุบ		ทำให้ไม่มีอีกต่อไป [มักใช้แก่บุคคล] เช่น ยุบพรรค
ลบ		ทำให้หายไป เช่น ลบภาพ,ลบเหลี่ยม
ปัดเป่า		ทำให้ความลำบากขัดข้องหมดไป เช่น ช่วยปัดเป่าความผิด
ล้มเลิก,เลิก,เลิกล้ม		ทำให้สิ่งที่มีอยู่หรือกำหนดว่าจะมีไม่มีต่อไป เช่น ล้มเลิกการแต่งงาน,ล้มเลิกความคิด 
ยกเลิก		ทำให้ไม่มีผลต่อไป เช่น ยกเลิกข้อบังคับ
เพิกถอน	ยกเลิก [ใช้ในกฎหมาย] เช่น เพิกถอนสิทธิ

ร ๑๓ การจากและการทิ้ง
จาก:นิราศ(กวี)		ไปห่าง เช่น จากบ้านเมือง,จากลูกเมือง
ทิ้ง		ไม่เอาไว้กับตน เช่น ทิ้งรถไว้ที่สนามบิน,ทิ้งลูกให้ยายเลี้ยง

ร ๒๗- ร ๒๓ การเปลี่ยนแปลงให้ภาพดีขึ้นหรือสิ้นสภาพ
ร ๒๐ การทำให้เปลี่ยนไป
เปลี่ยน		นำสิ่งใหม่มาแทน เช่น เปลี่ยนเสื้อชุดใหม่,เปลี่ยนตัวพระเอก
แปลง		ทำสิ่งเดิมให้แปลกออกไป เช่น แปลงบ้านเป็นโรงเรียน,ทศกัณฐ์แปลงเป็นปูใหญ่
แปร		แปลง [ใช้เฉพาะ] เช่น เล่นแร่แปรธาตุ,ขอมแปรพักตร์,กองเชียร์แปรอักษร,แถวทหารแปรขบวน
เปลี่ยนแปลง		นำสิ่งใหม่มาแทนหรือทำสิ่งเดิมให้แปลกออกไป เช่น เปลี่ยนแปลงกฎ
ดัดแปลง		ทำสิ่งเดิมให้แปลกออกไปเพื่อให้เหมาะสม เช่น ดัดแปลงบ้านเป็นโรงเรียน
พลิกแพลง		เปลี่ยนแปลงให้ได้ประโยชน์ เช่น พลิกแพลงคดี
บิดเบือน		ทำให้ผิดไปเล็กน้อย เช่น บิดเบือนคำให้การ,อินทรชิตบิดเบือนกายิน

ร ๒๑ การทำให้ดีขึ้น
ปรับ		เปลี่ยนแปลงให้เหมาสม เช่น ปรับความคิด,ปรับความเข้าใจ
แก้ไข		ทำส่วนที่เสียให้กับดี:แปลงให้ดีขึ้น
ปรับปรุง	เปลี่ยนแปลงให้ดีขึ้น เช่น ปรับปรุงสำนักงาน
ปรับเปลี่ยน	เปลี่ยนให้ดีขึ้น [มักใช้แก่นามธรรม] เช่น ปรับเปลี่ยนการดำเนินชีวิต
ชำระ		ปรับปรุงแก้ไขให้ถูกต้อง เช่น ชำระหนังสือ
สังคายนา(ปาก)		ประชุมแก้ไข เช่น เรามาช่วยกันสังคายนาตำราเล่มนี้ดีกว่า:ประชุมชำระพระไตรปิฎกให้เป็นแบบเดียวกัน
โป๊		ทำสิ่งที่ยังบกพร่องอยู่ให้สมบูรณ์ เช่น เอาปูนโป๊รอยที่ชำรุด
บำบัด		ทำให้สภาพไม่ดีหมดไป เช่น บำบัดน้ำเสีย,บำบัดโรค,บำบัดทุกข์
บำรุง:อำรุง(กวี)		ทำให้อยู่ในสภาพที่ดี เช่น บำรุงบ้านเมือง,บำรุงสมาคม
พัฒนา		ทำให้เจริญ เช่น พัฒนาพื้นที่
ขัดเกลา		ค่อยๆปรับเปลี่ยนให้ดีดังต้องการ เช่น ขัดเกลาถ้อยคำ,ขัดเกลานิสัยเด็ก

ร ๒๒ การทำให้ดูเหมือนเดิม
ซ่อม	ทำสิ่งที่ชำรุดให้คืนดี เช่น ซ่อมรองเท้า,ซ่อมนาฬิกา
ซ่อมแซม	แก้ไขเพิ่มเติมสิ่งที่ชำรุดให้คืนดี เช่น ซ่อมแซมส่วนที่สึกหรอ
ซ่อมแปลง	แก้ไขดัดแปลงสิ่งที่ชำรุดให้คืนดี
ปฏิสังขรณ์	ซ่อมแซม [มักใช้แก่ปูชนียสถานและโบราณสถาน] เช่น ปฏิสังขรณ์วัด
บูรณะ		ซ่อมแซม [มักใช้แก่ปูชนียสถานและโบราณสถานและศิลปวัตถุ] เช่น บูรณะพระปรางค์
ยกเครื่อง(ปาก)		ซ่อมใหญ่เครื่องยนต์ของรถยนต์หรือเรือยนต์เป็นต้น

ร ๒๓ การทำลาย
รื้อ	ทำให้เสียรูปเดิมโดยแยกหรือถอดส่วนประกอบออกมา เช่น  รื้อศาลา
พัง	ทำให้เสียรูปเดิมโดยอาศัยแรงกระแทก เช่น พังทำนบ ,พังประตู
ทลาย	ทำให้เสียรูปเดิมโดยอาศัยแรงกระแทก[มักใช้แก่สิ่งที่ประกอบด้วยอิฐ หิน ดิน ทราย เป็นต้น] เช่น ทลายกำแพง ,ทลายตึก,ทลายกองทราย,ทลายภูเขา
ระเบิด 	ดูความหมายใน ร๕๐
ทำลาย	ทำให้สิ้นไปหรือเสียไป เช่น ทำลายขวัญ,ทำลายอนาคต,ทำลายสถิติ,ทำลายป่า,ทำลายเครื่องกีดขวาง
ล้าง	ทำให้สิ้นไป เช่น ล้างเผ่าพันธุ์,ฆ่าล้างโคตร
ขุดรากถอนโคน,ขุดรากเง้า,ถอนต้นก่นราก,ถอนราก,ถอนรากถอนโคน(สำ)		ทำให้หมดไปโดยสิ้นเชิง เช่น จะปราบโจรให้ได้ผลก็ต้องถอนรากกันเลย
ตัดหนามอย่าไว้หน่อ(สำ)	ทำลายให้ถึงต้นตอ

ร๓๐-ร๓๑ การทำให้เปลี่ยนจำนวน
ร๓๐ การทำให้มีมากขึ้น
เพิ่ม	ทำให้มากขึ้น เช่นเพิ่มประสิทธิภาพการผลิต,เพิ่มเงินเดือน,เพิ่มรอบการแสดง
เติม	ทำให้มากขึ้นและพอเหมาะพอดีคือทำให่วนที่ขาดหรือบกพร่องอยู่เต็มหรือสมบูรณ์ขึ้น เช่น เติมน้ำปลา,เติมคำในช่องว่าง,เติมเงินให้
ทวี	ทำให้มากขึ้น[ใช้แก่นามธรรม] เช่น ทวีความเร็ว
เสริม	ทำให้มากและมักดีขึ้น เช่น เสริมทรวงอก,เสริมกำลัง
ผนวก	รวมข้าเป็นของตน เช่น ผนวกดินแดน
เก็บเล็กผสมน้อย,เก็บหอมรอมริบจนมีเงินมาก
เก็บเบี้ยใต้ถุนร้าน(สำ) เก็บมาประสมเข้าด้วยกันทีละเล็กทีละน้อย
สะสม	รวบรวมให้เพิ่มมากขึ้นเรื่อยๆ เช่น สะสมทรัพย์
สั่งสม[มักใช้แก่นามธรรม] เช่น สั่งสมบุญกุศล

ร๓๑ การทำให้น้อยลง
ลด	ทำให้ระดับต่ำลง[มักใช้ในทางที่ดี] เช่น ลดน้ำหนัก ,ลดค่าใช้จ่าย,ลดอายุ
ทอน,บั่นทอน	ทำให้ลดหรือสั้นลง[มักใช้ในทางที่ไม่ดี] ทอนกำลัง,บั่นทอนอายุ
บรรเทา		ทำให้น้อยลง[มักใช้แก่ความไม่สบายกายไม่สบายใจ] เช่น บรรเทาความเดือดร้อนของประชาชน
แบ่งเบา		ช่วยทำให้น้อยลงโดยรับส่วนหนึ่งมาไว้กับตน[ใช้แก่นามธรรม] เช่น แม่ช่วยแบ่งเบาภาระของพ่อ

ร ๔๐  ร ๗๒ การทำให้เปลี่ยนลักษณะและสุขภาพ
ร ๔๐ การทำให้เปลี่ยนขนาด
ย่อ		ทำให้สั้นหรือเล็กลง เช่น ย่อภาพ
ตัด,ตัดทอน		ทำให้สั่นลง เช่น ตัดข้อความ
ขยาย		ทำให้กว้างใหญ่ เช่น ขยายภาพ,ขยายงาน
เบิก		ทำให้กว้างออก เช่น เบิกเรือ,เบิกท้องร่อง
ยืด		ทำให้ยาวออก เช่น ยึดเสื้อให้ยาวคลุมท้อง
ต่อ		ทำให้ยาวขึ้นโดยติดปลายเข้ากับปลายของสิ่งที่นำมาต่อ เช่น ต่อเชือก

ร ๔๑ การทำให้เปลี่ยนรูปร่าง
ดัด		ทำให้คดหรือตรงตามประสงค์ เช่น ดัดลวด
กลึง		ทำให้ไม่มีเหลี่ยมด้วยเครื่องหมุน เช่น กลึงไม้
กล่อม		ถากแต่งให้กลม เช่น ช่างกล่อมเสาจนเกือบกลม
เจียระไน; เจีย(ปาก)		ทำเพชรพลอยหรือแก้วให้เป็นเหลี่ยมตามต้องการ เช่น พลอย
เสี้ยม		ใช้คมมีดเกลาวัตถุแข็งเฉพาะส่วนปลายให้เป็นรูปเล็กแหลม
เหลา		ใช้คมมีดขูดวัตถุยาวแข็งให้เป็นรูปตามต้องการ เช่น เหลาไม้ไผ่
ก่ง,โก่ง		ทำให้โค้ง เช่น ก่งธนู
น้าว		ดึงจนโค้ง เช่น พระรามน้าวศร
เหยียด		ทำให้ยาวตรง เช่น เหยียดแขน
จีบ		ทำให้ย่นเป็นกลีบ เช่น จีบผ้า

ร ๔๒ การทำให้อยู่ในลักษณะแบนแผ่
แบ		ทำให้อยู่ในลักษณะแบนแผ่ เช่น แบมือ,แบไพ่
แผ่		ทำให้ขยายหรือกระจายกว้างออกไปและมีลักษณะแบน เช่น แผ่หาง
คลี่		ทำให้สิ่งที่ม้วนหรือพับอยู่แผ่ออก เช่น คลี่พัด
ละเลง		ทำให้วัตถุเหลวแผ่ออกไปด้วยวิธีกดวนเป็นกลมๆ เช่น ละเลงขนมเบื้อง

ร ๔๓ การทำให้ส่วนริมหรือส่วนปลายทบเข้า
ทบ		ทำให้ส่วนริมหรือส่วนปลายกลับเข้าหาส่วนอื่น เช่น ทบผ้า,ทบเชือก
พับ		ทำให้ส่วนริมของสิ่งแบนบางกลับเข้าหาส่วนอื่น เช่น พับกระดาษ
เม้ม		พับซ่อนริม เช่น เม้มริมผ้า
งอ		ทำให้ส่วนปลายสิ่งที่แข็งหักเข้าหาส่วนอื่น เช่น งอไม้
ขด		โค้งสิ่งที่ยาวเข้าเป็นวงๆ เช่น ขดลวดเป็นวง
ม้วน		ทำให้ส่วนปลายโค้งเข้าหาส่วนอื่นเป็นวงกลม เช่น ม้วนเสื่อ,ม้วนด้าย
กระหมวด,ขมวด		บิดม้วนให้แน่น เช่น ขมวดชายพก,ขมวดหาง
ขอด		ขมวดเป็นปม เช่น ขอดชายพก

ร ๔๔ การทำให้ส่วนที่ติดกันแยกออก
แหก		แยกออกโดยแรง เช่น แหกตาหลอก
แบะ		แยกออกทำให้อ้า เช่น แบะหนังสือ,แบะอกเสื้อ
กาง		แยกให้เหยียดออก เช่น กางแขน,กางร่ม
ถ่าง		แยกให้ห่างจากกัน เช่น ถ่างขา
ง้าง		แยกให้อ้าออกตรงส่วนปลาย เช่น ง้างมีด

ร ๔๕ การทำให้ส่วนที่แยกกันรวมเข้า
หุบ		ทำให้ส่วนที่แยกออกรวมเข้า เช่น หุบร่ม
รวบ		ทำให้สิ่งหรือส่วนที่แยกกันรวมเข้า เช่น รวบช้อนส้อม,รวบปากถุง

ร ๔๖ การทำให้บางส่วนแยกออกไป
หัก		งอโดยแรงให้แยกจากกัน เช่น หักไม้
ตัด;ฉินท์(กวี)		ทำให้ขาดด้วยของมีคม เช่น ตัดใบกุยช่ายเป็นท่อนสั้นๆ,ตัดกิ่งกุหลาบ
เกี่ยว		ตัดด้วยเคียว เช่น เกี่ยวข้าว,เกี่ยวแฝก
สกัด		ตัดของแข็ง เช่น เหล็ก หิน ให้เป็นร่องรอยหรือให้ขาดออกจากกัน เช่น สกัดหินจากภูเขา,ใช้สิ่วสกัดหัวตะปูออก
จำเริญ		ตัด [ใช้เฉพาะ] เช่น จำเริญงาช้าง
สิน		ตัด [ใช้เฉพาะ] เช่น สินเสา
รอน		ตัด [ใช้เฉพาะ] เช่น รอนทอง,รอนฟืน
ราน		ตัด [ใช้เฉพาะ] เช่น รานกิ่งไม้
บั่น		ตัด [ใช้เฉพาะ] เช่น บั่นคอ
ห้ำ		ตัดเร็วๆให้สั้น เช่น ห้ำผม,ห้ำชายกระโปรง
ทอน		ตัดให้เป็นท่อนๆ เช่น ทอนฟืน
ลิด		ทำให้ส่วนที่ยื่นเกะกะหลุดออก เช่น ลิดกิ่งไม้,ลิดหนาม
เฉือน		ใช้มีดเป็นต้นทำให้บางส่วนขาดออก เช่น เฉือนเนื้อตรงริมๆ
เชือด		ใช้มีดเป็นต้นทำให้บางส่วนขาดออกโดยแรง เช่น เชือดพังผืดทิ้ง
ซอย		หั่นถี่ๆ เช่น ซอยหอม
หั่น		ตัดโดยมีสิ่งรองรับ เช่น หั่นพริกชี้ฟ้าเฉลียงยาว,พริกแดงหั่นฝอย,หั่นข่าเป็นแว่นๆ,ปลาแห้งหั่นขวางริ้วบางๆ,เห็ดกระป๋องหั่นหนาๆ,ขนมปังหั่นบางๆ,เครื่องในหั่นพอคำ,ผิวมะกรูดหั่นละเอียด,เห็ดหอมหั่นเป็นเส้นยาวๆ,หั่นเกี้ยมไฉ่แฉลบเป็นชิ้นใหญ่
สับ		ฟันโดยแรงและเร็ว เช่น สับไก่ทั้งกระดูก,สับมะละกอ
เฉาะ		ฟันลงแล้วงัดให้หลุดออก เช่น เฉาะฝรั่ง,เอาขวานเฉาะไม้ที่งามได้ขนาด
แล่		นอนมีดเฉือนเป็นแผ่นบางๆ เช่น แล่เนื้อ
ชำแหละ	แยกออกเป็นส่วนย่อยโดยใช้มีดเฉือนหรือกรีดแรงๆ เช่น ชำแหละสุกร
เกรียก		ใช้มีดทำให้ชิ้นไม้ฉีกออกไป เช่น เกรียกฟืน
จัก		ใช้มีดทำให้แตกออกเป็นเส้นบางๆหรือเป็นแฉก หรือหยักๆคล้ายฟันเลื่อย เช่น จักตอก,จักกระชายเป็นดอก,จักโคนต้นหอมให้เป็นฝอย
สอย		ใช้มีดเล็กๆ สอดเข้าไปในพุงปลาแล้วกรีดให้ขาด เรียกสอยพุงปลา
ผ่า		ใช้มีดหรือขวานทำให้แยกออกจากกันตามยาว เช่น ผ่าแตงโม
เจียน		เฉือนให้ริมเรียบและได้รูปตามที่ต้องการ เช่น เจียนหมาก
ฉีก;ฉลีก(กวี)		ใช้มือทำให้ขาดออกหรือแยกออกจากกัน เช่น ฉีกผ้า,ฉีกไก่,ฉีกทุเรียน
เด็ด		ใช้เล็บหรือปลายนิ้วทำให้หลุดออก เช่น  เด็ดท้าย,เด็ดผักชี,เด็ดหัวกุ้ง
บิ		ใช้มือทำให้สิ่งที่อ่อนและไม่เหนียวหลุดออกบางส่วน เช่น บิขนมปัง
เซาะ		ใช้ปลายมีดหรือนิ้วทิ่มลงแล้วดันให้ส่วนที่อยู่ข้างใต้หลุดขึ้นมา เช่น เซาะแตงกวาให้เป็นร่องรอบผล,ใช้นิ้วมือเซาะเนื้อปลาให้หลุดจากก้าง
เลาะ		แยกให้หลุดจากกันทีละน้อย เช่น เลาะปีกไก่
กะเทาะ		ทำให้ล่อนหลุดออกโดยใช้ของหนักหรือมีดใหญ่ทุบหรือฟันแรงๆ เช่น กะเทาะเม็ดบัว
ฝน		ถูให้หลุดออกทีละน้อย เช่น ฝนหมึก,ฝนทั่ง
กัด		ใช้ฟันเน้นโดยแรงให้ขาด เช่น กัดชมพู่

ร ๔๗ การทำให้ส่วนนอกหลุดออก
ปอก		ใช้มีดหรือมือทำให้เปลือกหลุดออก เช่น ปอกไข่,ปอกมะม่วง
ลอก		ใช้มือดึงให้สิ่งซึ่งเป็นแผ่นบางๆมีเปลือกและหนังเป็นต้นหลุดออก เช่น ลอกเปลือกมันฝรั่ง,ลอกหนังปลาทู
ถลก		ดึงให้เลิกขึ้นและหลุดออกมา เช่น ถลกหนัง
ปลิ้น		ทำให้สิ่งที่อยู่ข้างในหรือด้านในกลับออกมา เช่น ปลิ้นกระเป๋า
ถาก		ฟันเอาเปลือกหรือส่วนนอกออก เช่น ถากเปลือกไม้
ซ้อม		ตำข้าวกล้องให้เยื่อรำหลุดจากเมล็ดข้าว เช่น ซ้อมข้าวกล่องจนขาว
สี		บดข้าวเปลือกด้วยเครื่องสีให้เปลือกแตกหลุดออก เช่น สีข้าวเปลือกเป็นข้าวสาร

ร ๔๘ การทำให้สิ่งภายในหลุดออกหรือกลับออกมา
ควัก		ใช้มือหรือเครื่องมือสอดลงตักเอาสิ่งภายในออกมา เช่น ควักไส้ปลา,ควักกะปิ
คว้าน		ใช้สิ่งมีคมแทงลงแล้วเคลื่อนไปโดยรอบเป็นวงกว้างเพื่อเอาสิ่งถายในออกมา เช่น คว้านเงาะ,คว้านมะปราง,คว้านท้อง
ปล้อน		ปลิ้นเปลือกผลไม้เอาเนื้อในเข้าปาก หรือปลิ้นเมล็ดผลไม้ออกจากปาก เช่น ปล้อนลำไย,ปล้อนเมล็ดน้อยหน่า

ร ๔๙ การทำให้เลื่อนไหลออกมา
คั้น		บีบขยำโดยแรงเพื่อให้ของเหลวไหลออกมา เช่น คั้นกะทิ,คั้นมะนาว
หีบ		ใช้เครื่องมือบีบเค้นให้ส่วนที่ต้องการออกมา เช่น หีบอ้อย,หีบฝ้าย
รีด		บีบครูดไปให้สิ่งภายในไหลออกมา เช่น รีดนม,รีดมันกุ้ง

ร ๕๐ การทำให้แตก
บุบ		ฟาดลงหรือใช้ของหนักฟาดเบาๆพอช้ำหรือพอแตก เช่น บุบไข่,บุบพริกขี้หนู
ระเบิด		ใช้ระเบิดเป็นต้นทำให้ปะทุแตกออก เช่น ระเบิดหิน
ต่อย,ทุบ		ดูความหมายใน ร ๘๙

ร ๕๑ การทำให้แหลก
ตำ		ใช้สากเป็นต้นกระแทกลงซ้ำๆอย่างแรง เช่น ตำหมาก,ตำข้าว
โขลก		ใช้สากเป็นต้นกระแทกลงแรงๆถี่ๆให้แหลกหรือให้เข้ากันดี เช่น โขลกกุ้งจนเหนียว,โขลกน้ำพริก
บด		ใช้สิ่งที่มีน้ำหนักกดครูดไปมาให้แหลก เช่น บดเนื้อ,บดยา
บี้		ใช้สิ่งที่มีน้ำหนักกดถูให้แบน เช่น บี้เนื้อปู,บี้ข้าว
ป่น		ทำให้เป็นผงละเอียด เช่น ป่นกุ้งแห้งให้เป็นปุย
โม่		ใช้โม่ทำให้ละเอียด เช่น โม่ถั่ว,โม่แป้ง
ขยี้		กดถูไปมาซ้ำๆด้วยมือหรือวัตถุอื่นๆ เช่น ขยี้ถั่วเขียวให้เปลือกล่อนหลุด,ขยี้พิมเสน

ร ๕๒-ร ๕๖ การทำให้เปลี่ยนลักษณะพื้นผิว
ร ๕๒ การทำให้เป็นรอย
ควั่น		ใช้คมมีดทำให้เป็นรอยโดยรอบ เช่น ควั่นอ้อยเป็นข้อๆ
บั้ง		ใช้คมมีดทำให้เป็นรอยตามขวาง เช่น บั้งปลา
กรีด		ใช้สิ่งมีคมเช่นเล็บหรือมีดทำให้เป็นรอยหรือขาดออก เช่น กรีดไข่เป็น
กลีบสับหว่างกัน
บาก		ฟันให้เป็นแผลเป็นรอยหรือเป็นทางเข้าไป รอยมีขนาดใหญ่กว่ารอยกรีด เช่น บากไม้
ตะกุย		ใช้สิ่งมีคมเช่นเล็บข่วน เช่น ตะกุยหน้าคู่ปรับ

ร ๕๓ การทำให้เรียบ
เกลา		ทำสิ่งที่ขรุขระให้เรียบ เช่น เกลาไม้ไผ่
คลึง		ใช้ฝ่ามือเป็นต้นกดสิ่งใดสิ่งหนึ่งแล้วหมุนไปมาเพื่อให้เรียบเป็นต้น เช่น คลึงแป้ง
แทงตะไบ	เอาตะไบถูให้เรียบหรือให้คมเป็นต้น
กรอ	แต่งให้เรียบ เช่น กรอไม้
ปาด	ทำให้ด้านหน้าของวัตถุเรียบเสมอกันโดยใช้เครื่องมือมีมีดเป็นต้นกดเลื่อนไปตามวัตถุนั้นเช่น ปาดตาล
เจีย(ปาก) 	ทำให้ผิวโลหะเรียบโดยวิธีขัดหรือกลึงเป็นต้น
รีด	ทำให้ราบลง เช่น รีดเสื้อ,รีดกระดาษไปตามรอย
ทับ 	รีดเสื้อที่มียับนัก เช่น ช่วยทับเสื้อให้หน่อย

ร๕๔ การทำให้เป็นมัน
ชักเงา	เอาน้ำมันชักเงาฉาบเคลือบผิวไม่ให้เป็นเงางาม
ขัดมัน	เอาวัตถุอย่างหนึ่งขัดถูที่ผิวไม้เป็นต้นจนเป็นมัน

ร๕๕ การทำให้เป็นรูเป็นช่อง
เจาะ 	ทำให้เป็นรูเป็นช่อง เช่น เจาะกำแพง
ปรุ	ทำให้เป็นรูเล็กๆหลายรู เช่น ปรุกระดาษ
ฉลุ	ทำให้เป็นรูตามลวดลาย เช่น ฉลุม่าน
ทะลวง	ทำให้เป็นช่องทะลุ เช่นทะลวงฝา
ไซ	เจาะเข้าไปข้างใน เช่น ไซไม้,ไซจมูก

ร๕๖ การทำไม่ให้เป็นรูเป็นช่อง
อุด	เอาสิ่งหนึ่งมาอุดหรือมาปิดช่อง เช่น อุดรู ,อุดปากน้อง,อุดฟัน
จุก	ทำให้ค้างอยู่ที่ช่อง เช่น เอาไม้ก๊อกจุกปากขวด
จีม	เสียบแทรกในเนื้อที่ว่าง เพื่อให้แน่นเป็นต้น เช่น นำไม้มาจีมรอยที่สอดอยู่ในช่องเสา
ยา	ทำให้หายรั่ว เช่น ยาเรือ
ชุน	ซ่อมผ้าหรือแหเป็นต้นที่ขาดเป็นรูให้เป็นเนื้อเดียวกัน

ร๕๗ การทำให้ตึงหรือหย่อน
ขึง	ทำให้ตึง เช่น ขึงเชือก
ผ่อน	ทำให้คลายความตึง เช่น ผ่อนเชือก

ร๕๘ การทำให้สวยงาม
ประดับ,ประดับประดา,ขบวร,ขบูร,ภูษิต,อลงกต(กวี) 	เอาสิ่งของมาติดเข้าเพื่อให้สวยงาม เช่น ประดับกายด้วยเพชรนิลจินดา,ประดับเหรียญตรา,ประดับประดาสถานที่
แต่ง,ตกแต่ง; ขจิต,รจิต (กวี) 	ปรับปรุงให้สวยงาม เช่น ตกแต่งใบหน้า ,ตกแต่งอาคารสถานที่
ตบแต่ง	ปรับปรุงให้สวยงาม เช่น ตบแต่งพื้นผิวของเครื่องปั้นให้เรียบ
ประดิดประดอย	บรรจงทำให้สวยงาม เช่น ประดิดประดอยหน้าขนม
แต่งแต้ม	แต้มให้สวยงาม

ร๕๙ การทำให้สะอาดหรือบริสุทธิ์
ล้าง	ทำให้สะอาดด้วยน้ำ เช่น ล้างจาน
ซาว	ทำให้สะอาดโดยใช้มือคนให้ทั่ว เช่น ซาวข้าว
ฟอก	ทำหะอาดด้วยสบู่เป็นต้น เช่น ฟอกผ้า
ประสะ	ฟอกหรือชำระสิ่งต่างๆ เช่น เครื่องยาเพื่อให้สะอาด หรือให้รสอ่อนลง
ซัก	ทำให้สิ่งที่ทำด้วยเส้นใยสะอาดด้วยน้ำ เช่น ซักเสื้อ
ซักแห้ง	ทำให้สิ่งที่ทำด้วยเส้นใยสะอาดด้วยสารเคมี
สุ	ซักสบงจีวรวิธีหนึ่งโดยใช้น้ำร้อนหรือมะกรูดมะนาวเป็นต้น
สะตุ	แปรรูปบางสิ่งเช่นเกลือให้เป็นผงบริสุทธิ์โดยภาชนะน้ำ ตั้งไฟรุมๆ ให้สิ่งที่ไม่ต้องการระเหยกลายเป็นควันเหลือแต่ส่วนที่เป็นผงบริสุทธิ์

ร๖๐ การทำให้ทีสีต่างๆ
ย้อม	ทำให้เปลี่ยนสี เช่น ย้อมด้าย
ระบาย	ใช้พู่กันป้าย หรือแต้มสีบนพื้นวัตถุ

ร๖๑ การทำให้โลหะร้อน
เข้าไฟ	การทำให้โลหะได้รับความร้อนเพื่อให้เกิดปฏิกิริยาทางเคมี
เป่าแล่น	เข้าไฟด้วยการใช้เครื่องมือเป่า

ร๖๒ การทำให้อาหารร้อนหรือระอุ
อุ่น	ทำให้ร้อน เช่น อุ่นนม
ดงข้าว	นำหม้อข้าวไปอังไฟหลังจากที่รินน้ำออกแล้วหมุนหม้อไปรอบๆให้ข้าวระอุ
ร๖๓-ร๖๖ การทำให้สุก

ร๖๓ การใช้ไฟ
เผา 	ทำให้ร้อนสุก หรือไหม้โดยเอาของในไฟหรือเหนือไฟแรงๆ เช่น เผาเหล็ก ,เผาถ่าน ,เผามัน
ผิง	ทำให้ร้อนหรือสุกด้วยวิธีอังไฟหรือแดด เช่นวางดอกลำดวนลงถาด ผิงไฟล่างไฟบน
หลามทำให้สุกโดยเอาของใส่กระบอกไม้แล้วเผาไฟ เช่น หลามข้าว
ย่าง	ทำให้สุกหรือแห้งเกรียมโดยเอาของวางเหนือไฟอ่อนๆ เป็นเวลานานๆ เช่น ย่างปลา
ปิ้ง	ทำให้สุกหรือกรอบโดยเอาของอังเปลวไฟ เช่น ปิ้งปลาแห้ง,ปิ้งขนมปัง

ร๖๔ การใช้น้ำที่ร้อน
ต้ม 	ทำให้ของเหลวเช่นน้ำร้อนเดือดหรือสุกโดยใส่ภาชนะตั้งไฟ สิ่งที่ใส่ในน้ำจะร้อนหรือสุกไปด้วย เช่น ต้มน้ำ,ต้มไข่
หุง	ทำให้ข้าวเป็นต้นสุกโดยต้มแล้วทำให้น้ำแห้ง ถ้ารินน้ำข้าวทิ้งเรียก หุงเช็ดน้ำ ถ้าตั้งไฟทิ้งไว้จนน้ำแห้ง เรียก หุงไม่เช็ดน้ำ
เคี่ยว	ทำให้งวดให้เปื่อยเป็นต้นโดยต้มให้เดือดนานๆ เช่น เคี่ยวกะทิจนแตกมัน,เคี่ยวแกงจนน้ำแห้งขลุกขลิก,เคี่ยวเนื้อให้เปื่อย
ลวก	ทำให้ร้อนหรือสุกโดยใช้น้ำร้อนรดหรือแช่ในน้ำร้อนชั่วเวลาไม่นาน เช่น ลวกบะหมี่,ลวกไข่
เปียก	ทำให้สุกโดยผสมน้ำแล้วตั้งไฟคนจนน้ำงวด เช่น เปียกแป้ง

ร ๖๕ การใช้ไอน้ำหรือไอไฟ
ตุ๋น	ทำให้สุกและนิ่มหรือเปื่อยโดยใส่ภาชนะซึ่งวางในภาชนะที่มีน้ำและมีฝาครอบ ตั้งไฟให้น้ำเดือด เช่น ตุ๋นไข่,ตุ๋นข้าว,ตุ๋นเป็ด
นึ่ง	ทำให้สุกหรือร้อนด้วยไอน้ำร้อนในหวดหรือลังถึงเป็นต้น เช่น นึ่งหมู,นึ่งข้าวเหนียว
อบ	ทำให้ร้อนหรือสุกด้วยไอน้ำหรือไอไฟในที่ๆความร้อนออกไม่ได้ เช่น อบหมู,อบไอน้ำ

ร ๖๖ การใส่ภาชนะที่ร้อนหรือที่มีน้ำมันเดือด
คั่ว	ทำให้สุกหรือเกรียมโดยคนไปคนมาในภาชนะที่ตั้งไฟให้ร้อน เช่น คั่วมะพร้าว,คั่วถั่ว
ราง	คั่วข้าวทั้งเปลือก; คั่วข้าวเม่าอีกครั้งหนึ่ง เช่น รางข้าวเม่า
รวน	เอาเนื้อสดหรือปลาสดเป็นต้นที่หั่นหรือสับไว้ใส่ภาชนะที่มีน้ำมันหรือน้ำเล็กน้อยคนพอสุก
ทอด	ทำให้สุกด้วยน้ำมันที่เดือด เช่น ทอดไก่,ทอดมันฝรั่ง
ผัด	ทำให้สุกโดยพลิกกลับไปมาในภาชนะที่ตั้งไฟให้ร้อนและมีน้ำมันหรือน้ำเล็กน้อย เช่น ผัดผักพอสลด
เจียว	ทำให้สุกหรือกรอบโดยคนในภาชนะที่มีน้ำมันเดือด เช่น เจียวไข่,เจียวกระเทียม;ทอดเปลวสัตว์เอาน้ำมัน เช่น เจียวน้ำมันหมู
จี่	ทำให้สุกโดนพลิกกลับไปมาในภาชนะที่ตั้งไฟให้ร้อนและทาน้ำมันน้อยๆ

ร ๖๗ การทำให้มีรส
ชง	เทน้ำร้อนลงบนใบชาหรือยาเป็นต้น เพื่อให้รสออก เช่น ชงกาแฟ
เชื่อม	ทำให้หวานโดยเอาน้ำตาลใส่น้ำตั้งไฟ เคี่ยวให้ละลาย แล้วใส่สิ่งที่ต้องการ เคี่ยวจนได้ที่ เช่น เชื่อมกล้วย

ร ๖๘ การทำให้มีกลิ่น
อบ	รมด้วยควันหรือกลิ่นในที่ๆอากาศถ่ายเทได้น้อยหรือถ่ายเทไม่ได้ เช่น อบน้ำเชื่อมด้วยเทียนอบ
ร่ำ	ทำให้หอมด้วยการอบ เช่น ร่ำแป้ง
รม	ทำให้ถูกควันไฟหรือไอเป็นต้นจนกลิ่นติดอยู่

ร ๖๙ การทำให้เปลี่ยนสภาพที่วางหรือตั้งอยู่
เอียง	ทำให้ตั้งไม่ตรง เช่น เอียงชาม
ตะแคง	ทำให้ตั้งอยู่บนด้านข้าง เช่น ตะแคงเก้าอี้
กลับ,พลิก	ทำให้ด้านหนึ่งเปลี่ยนไปอยู่อีกด้านหนึ่ง เช่น กลับปลา,พลิกหนังสือ
คว่ำ	ทำให้ด้านบนกลับไปอยู่ด้านล่าง เช่น คว่ำจาน
หงาย	ทำให้ด้านล่างกลับมาอยู่ด้านบน เช่น หงายไพ่

ร ๗๐ การทำให้เปิด
เปิด	เอาสิ่งที่ปิดกั้นออก เช่น เปิดประตูผาง,เปิดผลัวะ,เปิดอ้า
เผย(เขียน)	ค่อยๆเปิดออก เช่น เผยพระแกล
แง้ม	เปิดออกเล็กน้อย เช่น แง้มหน้าต่างดู
เผยอ	ทำให้สิ่งที่ปิดเคลื่อนขึ้นแต่น้อยพอเป็นช่อง เช่น เผยอฝาหม้อ
ไขพระวิสูตร(ราชา)	เปิดปิดม่านด้วยวิธีไข

ร ๗๑ การทำให้ปิด
ปิด	ดูความหมายใน ย ๓๓
งับ,หับ		ปิดอย่างไม่สนิทหรือแน่หนา เช่น งับประตูไว้

ร ๗๒ การทำให้เปลี่ยนสถานะ
ละลาย		ทำให้ข้องแข็งกลายเป็นของเหลว เช่น ละลายน้ำตาล
หลอม		ทำให้หลอมละลายด้วยความร้อนสูง เช่น หลอมทองคำ

ร ๘๐-ร ๑๐๙ การทำให้เหมือนเข้าชิด ติดกัน และแยกออก
ร ๘๐ การทำให้เหมือน
จำลอง		ทำให้เหมือน แต่อาจมีขนาดต่างกันก็ได้ เช่น จำลองศิลาจารึก
ลอก		ทำตามแบบโดยตลอด เช่น ลอกการบ้าน,ลอกลาย
เลียน,เลียนแบบ		ทำตามเพื่อให้เหมือนหรือคล้ายคลึงกับแบบ เช่น เลียนแบบผลิตภัณฑ์
ลอกเลียน		ทำตามเพื่อให้เหมือนแบบ เช่น ลอกเลียนผลิตภัณฑ์
ปลอม		ทำให้เหมือนเพื่อให้เข้าใจผิดว่าเป็นของแท้ เช่น ปลอมธนบัตร

ร ๘๑ การทำให้เรียงกัน
เรียง		ทำให้เป็นลำดับ เช่น เรียงหมากในกระด้ง
จัด		ทำให้เป็นระเบียบ เช่น จัดโต๊ะ
เรียงลำดับ,ลำดับ		เรียงกันตามตำแหน่งหน้าหลัง เช่น ลำดับถ้อยคำ

ร ๘๒ การทำให้สิ่งต่างๆมาอยู่ด้วยกัน
รวม		ทำให้มาอยู่ด้วยกัน เช่น รวมเงินได้ ๕,๐๐๐ บาท
รวบ		ดูความหมายใน ร ๔๕
รวบรวม		ทำให้สิ่งที่อยู่กระจัดกระจายมาอยู่ด้วยกัน เช่น รวบรวมข้าวของ
ประสมประเส(ไม่เป็นทางการ)		รวบรวมไว้ทีละเล็กละน้อย เช่น ค่อยประสมประเสจนได้เหรียญครบ
กว้าน		รวมรวบจากที่ต่างๆมาไว้เป็นจำนวนมาก เช่น กว้านสินค้ามากักตุนไว้
ประมวล		รวบรวม [มักใช้แก่ความคิดความรู้และข่าวสาวต่างๆ] เช่น ประมวลความรู้
กอบ		เอามือ ๒ ข้างรวมสิ่งของเข้ามาจนส่วนข้างของมือชิดกันแล้วยกขึ้น เช่น แม่กอบข้าวเปลือกใส่กระบุง
โกย		เอามือหรือสิ่งอื่นคุ้ยหรือกวาดสิ่งต่างๆมาทีละมากๆ เช่น พ่อโกยข้าวเปลือกมาใส่ยุ้ง
ตะล่อม		ค่อยๆทำให้ส่วนที่กระจายอยู่รวมเข้ามาเป็นกอง เช่น ตะล่อมข้าวเปลือกให้รวมเข้าเป็นกอง
ควบ		ทำให้รวมอยู่ด้วยกันและไปด้วยกัน เช่น ใช้ด้ายควบกัน ๒ เส้น,กินยาควบกัน
ประกอบ		เอาส่วนต่างๆมารวมกันเข้าเป็นรูปร่างหรืออันหนึ่งอันเดียวกัน เช่น ประกอบรถยนต์,ประกอบยา
ปรุง		ประสมหรือประกอบให้เหมาะส่วน เช่น ปรุงอาหาร,ปรุงเครื่องผูก
ประกับ		ประกอบเข้าทั้ง ๒ ข้างเพื่อให้แน่น เช่น ใช้ไม้ตีประกับบานหน้าต่าง

ร ๘๓ การทำให้สิ่งต่างๆอยู่ด้วยกันชั่วระยะเวลาหนึ่ง
แช่		ใส่ลงไปในน้ำหรือของเหลวอย่างอื่นชั่วระยะเวลาหนึ่ง เช่น แช่ถั่วเขียว ๔-๕ ชั่วโมง
แช่เย็น		ใส่ไว้ในเครื่องทำความเย็นหรือน้ำแข็งชั่วระยะเวลาหนึ่ง เช่น เอาปลาแช่เย็นไว้ก่อน
หมัก		ทิ้งไว้ชั่วระยะเวลาหนึ่ง เพื่อให้เข้าเนื้อเป็นต้น เช่น หมักเนื้อ,หมักเสื้อไว้ไม่ซัก
ดอง		แช่หรือหมักผลไม้และสิ่งต่างๆไว้ในน้ำส้มน้ำเกลือเป็นต้น เช่น ดองผัก,ดองศพ
ดองยา		แช่เครื่องยาไว้ในของเหลวมีเหล้าเป็นต้น 

ร ๘๔ การทำให้เข้าชิด
อัง		เอาไปใกล้หรือชิดสิ่งที่ร้อน เช่น เอาผ้าเปียกอังไฟ
จ่อ		เอาเข้าชิดจนถึงหรือเกือบถึงอีกสิ่งหนึ่ง เช่น เอาปืนจ่ออก
รอ		เอาเข้าชิดอวัยวะบางส่วน เช่น เอาสำลีรอจมูก
จด,จรด		เอาเข้าชิดจนถึงอีกสิ่งหนึ่ง เช่น จรดปากกาลงบนกระดาษ
แหย่		ทำให้ปลายเข้าไปชิดหรือผ่านเข้าไปเล็กน้อย เช่น แหย่รวดเข้าไปในรู

ร ๘๕  การทำให้สิ่งหนึ่งอยู่ในอีกสิ่งหนึ่ง
ใส่	เอาสิ่งหนึ่งไว้ในอีกสิ่งหนึ่ง เช่น ใส่น้ำตาลในกาแฟ
บรรจุ	ใส่ลงในที่มิดชิดให้เต็ม เช่น บรรจุขวด,บรรจุหีบ,บรรจุอัฐิ
ประจุ	ใส่เข้าที่ให้แน่น เช่น ประจุดินปืน
สอด	แทรกเข้าไปในที่แคบ เช่น สอดมือเข้าใต้หมอน,สอดแสตมป์ใส่ซอง
ร้อย	สอดด้วยสิ่งเป็นด้าย มีด้ายเป็นต้น เช่น ร้อยดอกไม้,ร้อยเชือก
สน	สอดสิ่งเป็นเส้นเข้าในช่อง เช่น สนเข็ม,สนตะพาย
เหน็บ	สอดไว้ในที่บังคับเพื่อให้ติดอยู่ เช่น เหน็บมีด
กรุ	ใส่ไว้ข้างในเพื่อกันช่องโหว่หรือที่ว่าง เช่น กรุฝา,กรุก้นชะลอม
บุ	เอาของบางๆรองข้างใน เช่น บุหลังคา
สะ	ใส่ให้ติดอยู่ เช่น เอาหนามสะ
อัด	ใส่ให้แน่น เช่น อัดดินปืน;เรียงให้ติดแน่น เช่น อัดพื้นให้ชิด;บีบให้แน่น เช่น อัดใบลาน
ยัด	ใส่โดยอัดดันเข้าไป เช่น ยัดที่นอน,ยัดนุ่น,เอาขี้เถ้ายัดปาก

ร ๘๖ การทำให้สิ่งหนึ่งอยู่ด้านนอกอีกสิ่งหนึ่ง
คลุม	เอาสิ่งที่เป็นผืนเป็นแผ่นปิดส่วนบนและห้อยลงมาโดยรอบ เช่น เอาผ้าคลุมมาคลุมไหล่
ปกคลุม	คลุมไว้ทำให้ไม่เห็น เช่น ใช้เสื้อผ้าปกคลุมร่างกาย
ครอบ	ปิดคลุมลงมาโดยมีช่องว่างภายใน เช่น เอาฝาชีครอบ
ห่อ	เอาสิ่งที่เป็นแผ่น เช่น ใบไม้หรือกระดาษ โอบหรือคลุมรอบสิ่งของ เช่น เอาใบตองห่อขนม
หุ้ม	เอาสิ่งที่เป็นแผ่นปิดหรือคลุมไปตามรูปของสิ่งของ เช่น หุ้มปกหนังสือ
ห่อหุ้ม,หุ้มห่อ		เอาสิ่งที่เป็นแผ่นโอบหรือคลุมอย่างมิดชิด เช่น หุ้มห่อตัวเองด้วยเสื้อผ้าราคาแพง,ห่อหุ้มทารกให้อบอุ่น
บุ	เอาของบางๆหุ้มข้างนอก เช่น บุหนัง,บุพลาสติก
พอก	หุ้มให้หน้า เช่น พอกแป้ง
พัน	วงรอบด้วยสิ่งที่เป็นแถบหรือเป็นเส้นยาว เช่น เอาผ้าพันแผล
คาด	พันแล้วผูกหรือกลัดเป็นต้น เพื่อไม่ให้หลุด เช่น คาดเข็มขัด

ร ๘๗ การทำให้สิ่งหนึ่งอยู่บนอีกสิ่งหนึ่ง
ซ้อน	เอาสิ่งหนึ่งไว้ข้างบนหรือข้างใต้อีกสิ่งหนึ่ง เช่น ซ้อนหนังสือไว้เป็นตั้ง
ทับ	เอาของหนักซ้อนข้างบน เช่น วางก้อนหินทับกระดาษ
มุง	เอาวัตถุมีกระเบื้องเป็นต้น ปิดส่วนบนของเรือนหรือหลังคาเพื่อกันแดดกันฝน เช่น มุงกระเบื้องหลังคา
ดาด	เอาวัตถุมีผ้าเป็นต้น ขึงหรือปิดเบื้องบน เช่น ดาดเพดาน,ดาดหลังคา
กลบ	เอาสิ่งที่เป็นก้อนเป็นผงเกลี่ยทับข้างบนเพื่อปิดบัง เช่น โกยดินกลบปากหลุม

ร ๘๘ การทำให้สิ่งหนึ่งอยู่ใต้อีกสิ่งหนึ่ง
รอง	เอาสิ่งหนึ่งไว้ข้างใต้ เช่น ปูใบตองรองก้นกระจาด
หนุน	รองไว้ให้สูงขึ้น เช่น หยิบหมอนมาหนุนหัว

ร ๘๙ การทำให้กระทบ
ตี	ทำให้ถูกโดยแรง เช่น ตีลูกขนไก่,หน้าต่างถูกลมตี,ตีแขนเผียะ,ตีป้าบเข้าที่ก้น
รัน	ตี [ใช้เฉพาะ] เช่น เอาไม้สั้นไปรันขี้,ตีรันฟันแทง
ตบ	ใช้สิ่งแบนๆ เช่น มือฟาดโดยแรง เช่น ตบลูกขนไก่,ตบผัวะเข้าที่กกหู
หวด	เอาของยาวๆเหวี่ยงไปข้างๆโดยแรง เช่น หวดหญ้า,ถูกแม่หวด
ทุบ	ใช้สิ่งที่มีลักษณะกลมหรือเป็นแท่งและมีน้ำหนักฟาดลง เช่น ทุบเนื้อพอนุ่ม
ต่อย	ทำให้ของแข็งมีกำปั้นเป็นต้นปะทะโดยแรง เช่น ต่อยไข่,ต่อยปาก
สะกิด	ใช้นิ้วหรือของแหลมๆกระทบเบาๆ เช่น สะกิดภรรยาให้ลุก,ใช้เข็มสะกิดฝีให้แตก,ใช้มีดสะกิดเนื้อที่เกาะอยู่รอบเม็ดลำไยออกให้หมด
สะกิดสะเกา(ไม่เป็นทางการ)	ถูกไม่แรงนัก
ขูด	เอาของมีคมครูด เช่น ขูดมะพร้าว,ขูดเมือกปลา
เคาะ	ทำให้กระทบกับของแข็งเบาๆ เช่น เคาะบุหรี่,เคาะจานกับพื้น,เคาะประตู,เคาะระฆัง,เคาะตัวถังรถ
กระแทก	ทำให้กระทบโดยแรง เช่น กระแทกประตูปิดดังปัง
โขก	กระแทก [ใช้เฉพาะ] เช่น โขกหมากรุก,เอาขันโขกหัว,เอาหน้าผากโขกพื้น,หัวโขกกับพื้น
กระทุ้ง	กระแทกด้วยสิ่งที่มีลักษณะยาว เช่น ใช้ไม้กระทุ้ง
ตอก	กระแทกให้เคลื่อนลึกลงไป เช่น ตอกตะปู
ทอย	ตอกตะปูเป็นต้นให้ถอยออกมาจากที่เดิม
ปรัน	เอาของใหญ่กระแทกหรือดันเข้าไปในของเล็ก [มักใช้เป็นคำด่า]

ร ๙๐ การทำให้เคลื่อนไปบนผิววัตถุ
ไถ	ทำให้เคลื่อนไปบนผิววัตถุ เช่น การไถดะ คือ ไถนาก่อนหว่านข้าว
ถู	ไถโดยแรง เช่น ถูบ้าน,ถูขี้ไคล,ถูฟัน
สี	ถูไปมา เช่น สีตัว,สีฟัน
เช็ด	ถูไปมาด้วยผ้าเป็นต้น เพื่อให้แห้งหรือสะอาด เช่น เช็ดน้ำตา,เช็ดกระจก
ขัด	ถูด้วยวัตถุแข็งหรือระคายเป็นต้นให้เป็นมันหรือสะอาด เช่น ขัดร้องเท้า,ขัดฟัน

ร ๙๑ การเกี่ยวหรือคล้อง
เกี่ยว	เอาสิ่งที่งอเป็นขอเกาะติดหรือเหนี่ยวไว้ เช่น เกี่ยวขอ,เถาไม้เลื่อยเกี่ยวกระหวัดศิลา
คล้อง	เอาสิ่งที่เป็นวงหรือเกือบเป็นวงสวมสิ่งใดสิ่งหนึ่ง เช่น คล้องพวงมาลัย,คล้องแขน
แขวน	เกี่ยวส่วนบนไว้ เช่น แขวนรูปไว้ข้างฝา
โยง	เอาปลายสิ่งที่เป็นเส้นยาวเกี่ยวหรือคล้องไว้ เช่น มัดมือโยง

ร ๙๒ การทำให้ไม่หลุดออก
ผูก	เอาเชือกเป็นต้นสอดคล้องกันให้เกิดเป็นเงื่อน เพื่อทำให้มั่นหรือติดต่อกันในตัว หรือ กับสิ่งอื่น เช่น ผูกเชือก,ผูกโบ
มัด	พันรอบให้แน่น เช่น มัดฟืน
รัด	พันหรือโอบรอบให้กระชับ เช่น รัดปากถุง
ขัน	หมุนหรือบิดจนตึงหรือแน่น เช่น ขันเกลียว,ขันชะเนาะ,ขันนอต

ร ๙๓ การทำให้แนบ
ทาบ	วางวัตถุสิ่งหนึ่งแนบกับอีกสิ่งหนึ่ง เช่น ทาบผ้ากับตัว
นาบ	เอาสิ่งที่มีความร้อนทาบและกดลงไป เช่น เอาเตารีดนาบใบตอง

ร ๙๔ การทำให้ติดที่ผิว
ทา	ทำให้ของเปียกหรือของเหลวเป็นต้น ติดที่ผิวสิ่งใดสิ่งหนึ่ง เช่น ทาแผล,ทาสี
ไล้	ทาให้ทั่ว เช่น ไล้ด้วยขี้วัว
ป้าย	ทำให้ติดเฉพาะที่ใดที่หนึ่ง เช่น เอาปูนป้ายหน้า
ป้าย	ป้าย [ใช้เฉพาะ] เช่น ป้ายปูนบนใบพลู
ชโลม	ลูบไล้ให้เปียก เช่น ชโลมยา,ชโลมน้ำมันยาง
ฉาบ	ทาหรือเคลือบบางๆ เพียงผิวๆ เช่น ฉาบปูน,ฉาบกล้วย
เคลือบ	ทาผิวด้วยของเหลวบางชนิดอาจมีกรรมวิธีบางอย่าง เช่น อบด้วยความร้อนให้สิ่งที่เคลือบติดแน่น เช่น เคลือบน้ำยา,เคลือบน้ำตาล
โบก	ทา [ใช้เฉพาะ] เช่น โบกปูน
ถือ	ทาปูนทีละชั้นแล้วเอาอิฐวางทับ เช่น ถือสอ,ก่ออิฐถือปูน
บวก	ทาปูนหลายๆชั้นให้นูนขึ้นมา
ลงพื้น	เอาวัตถุเช่นดินสอพองฉาบทาลงบนพื้นก่อนที่จะเขียนลวดลายหรือทาน้ำมัน
ลงสี	เอาสีทา
ลงรัก	ฉาบรักสมุกลงบนไม้ โลหะ ปูน ปั้น และอื่นๆ
พอนเรือ	เอาน้ำมันยางชโลมเรือหลังจากตอกหมันแล้ว
เกลือก	กลิ้งไปมาเพื่อให้ติดที่ผิว เช่น เอากุ้งชุบไข่แล้วเกลือกขนมปังป่น

ร ๙๕ การสอดให้ติดอยู่
เหน็บ	ดูความหมายใน ร ๘๕
ขัด	สอดไว้ในที่บังคับ [ใช้เฉพาะ] เช่น ขัดกระบี่,ขวางไว้ไม่ให้หลุดออก เช่น ขัดกระดุม,ขัดกลอน
กลัด	เสียบขัดไว้ให้อยู่ด้วยของแหลมเป็นต้น เช่น ใช้ไม้กลัดกระทง,กลัดกระดุม
ทัด	สอดไว้เหนือหู เช่น เอาดอกชบาทัดหู

ร ๙๖ การทำให้ผิววัตถุติดกัน
ติด	ทำให้อยู่ด้วยกันไม่หลุดออก เช่น ติดแสตมป์
ผนึก	ทำให้ติดแน่น เช่น ผนึกซอง,ผนึกตรา
ปิด	ติดด้วยสิ่งที่เป็นแผ่น เช่น ปิดประกาศ,ปิดทอง
แปะ	ทาบทับจำนวนมากๆ เช่น โปะแป้ง
ปะ	ปิดทับ เช่น ปะหน้า
ดาม	เอาวัตถุทาบติดเพื่อให้หนา แข็ง คงทน เช่น ดามไม้คาน,ดามผ้า
ลงทอง	ปิดทองตามลวดลาย

ร ๙๗ การทำให้ปลายวัตถุติดกัน
เชื่อม	ทำให้ติดต่อกัน เช่น เชื่อมเหล็ก
อ๊อก(ปาก)	เชื่อมโดยใช้เชื้อเพลิง
บัดกรี	เชื่อมหรือประสานโลหะ

ร ๙๘ การทำให้ติดอยู่ข้างท้าย
ห้อยท้าย	ทำให้ติดอยู่ข้างท้าย
พ่วง	ห้อยท้ายสิ่งที่เคลื่อนที่
ร ๙๙ การทำให้เข้าเกลียว
ฟั่น	ทำสิ่งเป็นเส้นให้เข้าเกลียวกัน เช่น ฟั่นเชือก,ตะบิดฟางฟั่นเป็นเกลียว;คลึงขี้ผึ้งให้เป็นเล่มเทียน เรียก ฟั่นเทียน
ตีเกลียว	หมุนบิดให้เชือกเขม็งขึ้น

ร ๑๐๐ การทำให้ประสานกัน
ไขว่,ไขว้	ทำให้พาดสับกัน เช่น ไขว่สาแหรก,ไขว้เฉลว
สาน	ไขว้ขัดสิ่งที่เป็นเส้นแข็ง เป็นต้น ว่า ตอก กก ใบลาน เช่น สานกระบุง
ถัก	ไขว้สอดประสานสิ่งที่เป็นเส้นขดได้ เป็นต้นว่า ด้าย หวาย หรือเชือก เช่น ถักลูกไม้,ถักเปีย,ถักไหมพรม
ทอ	สอดขัดสิ่งที่เป็นเส้นเหล็ก เป็นต้นว่า ด้าย ไหม หรือเส้นใยต่างๆในเครื่องทอ ทำให้เป็นผืน เช่น ทอเสื่อ,ทอผ้า
เก็บหน้าผ้า	ทอกันหน้าผ้าไม่ให้เส้นด้ายหลุดออกมา

ร ๑๐๑ การเย็บ
เย็บ	ทำให้ติดกันโดยใช้เข็มร้อย เช่น เย็บผ้า;กลัด เช่น เย็บกระทง
เย็บเข้าถ้ำ	เย็บซ่อนตะเข็บไว้ข้างใน
เย็บซิกแซ็ก	เย็บให้ฝีเข็มเป็นแนวเหมือนฟันปลา
เนา	เย็บห่างๆพอให้อยู่
ด้น	เย็บผ้าขึ้นทีลงทีเรื่อยๆไปข้างหน้าฝีเข็มถี่กว่าเนา
ด้นถอยหลัง	ด้นโดยที่เมื่อจะแทงเข็มลงต้องก้าวเข็มย้อนมาทางขวา
สอย	เย็บด้วยมือตรงชายผ้ากันลุ่ย มีหลายชนิด เช่น สอยซ่อนด้าย,สอยฟันปลา
ดำน้ำ	เย็บด้านนอกของเสื้อผ้าโดยก้ามเข็มย้อนมาทางขวา แต่ละก้าวจะห่างกันและเก็บเส้นด้ายให้น้อยที่สุด เหมาะสำหรับเย็บซิบเสื้อผ้าที่เนื้อผ้าบางเบา
กุ๊น	เย็บหุ้มริมผ้าหรือสิ่งอื่นๆโดยใช้ผ้าย้วยหรือเฉลียง
ขลิบ	เย็บหุ้มริมผ้าหรือสิ่งอื่นๆด้วยแถบผ้าหรือริบบิ้น
มอบ	เย็บหุ้มริมผ้าหรือสิ่งอื่นๆด้วยแถบผ้าที่มีขนาดใหญ่กว่าผ้ากุ๊นเป็นต้น
ดามชาย,ทาบ	เย็บทางชายทางด้านในด้วยแถบผ้า
เพลาะ	เย็บริมผ้า ๒ ผืนให้ติดกัน
ประเชิญ	เอาผ้าที่ขาดกลางผืนมาตัดตรงขาดออก แล้วเอาชายมาต่อกันเข้าใหม่
เข้าปก	เย็บปกติดกับคอเสื้อ
เข้าแขน	เย็บแขนติดกับวงแขนเสื้อ
เข้าขอบกระโปรง		เย็บขอบกระโปรงติดกับตัวกระโปรงตรงเอว
กันยืด	เย็บตะเข็บใกล้รอยตัดโค้งหรือเว้าของผ้าแต่ละชิ้นก่อนเนาประกอบเป็นตัวหรือก่อนเย็บจริง เพื่อกันมิให้ผ้าตรงรอยตัดยืดเสียรูป
กันลุ่ย	เย็บริมผ้าไม่ให้เส้นด้ายหลุดออกจากผืนผ้าเป็นเส้นๆ
ต่อโย้ค	ต่อเสื้อตามขวาง อาจอยู่ในระดับเหนือจุดอก ใต้จุดอกหรือผ่านจุดอก
ตัดต่อผ้า	เย็บเศษผ้าที่ตัดตามรูปทรงและขนาดที่ต้องการให้ติดกันเป็นผืน
ตัดปะผ้า	ปะชิ้นผ้าที่ตัดเป็นรูปต่างๆ เช่น ดอกไม้ สัตว์ บนส่วนของเสื้อผ้าเพื่อให้สวยงาม
ตีเกล็ด	เย็บผ้าซ้อนกันเป็นแนวยาว

ร ๑๐๒ การประกอบไม้
เข้าไม้	เอาไม้มาชนกันโดยบากปากไม้ให้รับกันพอดี ใช้วิธีต่างๆ เช่น เข้าเดือย เข้าลิ้น
ต่อไม้	เอาไม้มาเชื่อมกันโดยไม่ทำให้เกิดมุม
เสริมไม้	เอาไม้มาวางทับกันทำให้หนาขึ้น
เพลาะไม้	เอาไม้มาวางเรียงกันทำให้กว้าง
เข้าเดือย	ประกอบไม้ ๒ อัน ซึ่งอันหนึ่งทำให้เป็นเดือย อีกอันหนึ่งเจาะรูให้พอเหมาะกัน
เข้าลิ้น                ประกอบไม้ ๒ อัน ซึ่งอันหนึ่งทำให้เป็นร่องยาว อีกอันหนึ่งทำให้เป็นลิ้นยาว
เข้าปากไม้	ประกอบไม้ ๒ อันที่บากปากให้รับกัน
เข้าปากกบ	เข้าปากไม้ให้เป็นมุมโดยบากปลายไม้แต่ละชิ้นเป็นมุม ๔๕ องศา แล้วนำมามาประกอบกัน
เข้าปากกริว	เข้าปากไม้ให้เป็นมุมโดยบากปลายไม้เพียงเล็กน้อยแล้วนำมาประกอบกัน
เข้ามุม	นำไม้มา ๒ ชิ้นมาประกอบเป็นมุม โดยตกแต่งอันหนึ่งให้เป็นเดือย ๒ เดือย อีกอันหนึ่งเจาะเป็นช่อง ๒ ช่อง มีขนาดสวมกันได้สนิท
เข้าลิ่ม	นำแผ่นไม้ที่หัวท้ายหนาไม่เท่ากันซึ่งเรียกว่าลิ่ม ตอกอัดเข้าไปในช่องว่างเพื่อให้แน่น

ร ๑๐๓ การทำให้ติดเป็นเนื้อเดียว
ประสาน	ทำให้ติดเป็นเนื้อเดียว เช่น ใช้ปูนประสานรอยต่อของแผ่นอิฐ
สมาน	ทำให้สิ่งที่แยกออกกลับติดเป็นเนื้อเดียว เช่น ยาช่วยสมานแผล

ร ๑๐๔ การทำให้เข้ากัน
ผสม	เอาของหลายอย่างปนกัน เช่น ผสมน้ำกับแป้ง
ประสม	ผสม [ใช้เฉพาะ]  เช่น ประสมวง,ประสมสิบ
ระคน	ผสมให้เข้ากัน เช่น กวนน้ำพริกระคนให้เข้ากัน
เจือ	เอาของเหลวส่วนน้อยผสมลงในส่วนมากเพื่อให้ลดความเข้มข้น เช่น เอาน้ำเย็นเจือน้ำร้อน
คน	ใช้ช้อนเป็นต้นวนไปมาให้สิ่งต่างๆในของเหลวระคนกัน เช่น ใส่น้ำปลาพริกป่นคนให้เข้ากัน,คนกาแฟ
กวน	ใช้พายเป็นต้นวนโดยรอบให้เข้ากันเป็นเนื้อเดียว  เช่น กวนมะม่วง,กวนน้ำให้ขุ่น
คลุก	ใช้มือเป็นต้นทำให้ของหลายอย่างระคนกันแต่ไม่เข้ากันสนิท เช่น เอาข้าวคลุกน้ำปลา
เคล้า	ใช้มือเป็นต้นทำให้ของหลายอย่างระคนกันจนผสมกันสนิท เช่น เคล้าแป้งกับน้ำตาล
คลุกเคล้า; คุลีการ(กวี)	ใช้มือเป็นต้นทำให้ของละเอียดและไม่ละเอียดระคนกัน เช่น เติมน้ำตาลในแป้งคลุกเคล้าให้เข้ากัน
กลั้ว	เอาน้ำหรือของเหลวเข้าไประคนพอให้ชุ่ม เช่น กลั้วคอด้วยน้ำอุ่น

ร ๑๐๕ การทำให้กระจายออก
เกลี่ย	กระจายของออกไปให้เสมอกัน เช่น เกลี่ยหัวผักกาดผึ่งไว้ในตระแกรง
ชี	ทำสิ่งที่เป็นปุยอย่างสำลีหรือที่เป็นเส้นอย่างกลุ่มยาเนให้กระจายออก
ยี	ทำให้กระจายพองออก เช่น ยีผม,ยีฝอยทอง

ร ๑๐๖การทำให้ไม่ติดแน่น
คลาย	ทำให้สิ่งที่ยึดติดกันแน่นเคลื่อนออกจากกัน เช่น คลายมือ,คลายนอต
แก้	ทำให้คลายจากลักษณะที่แน่นที่ติดขัดที่เป็นเงื่อนที่เป็นปมอยู่ เช่น แก้ปม,แก้เงื่อน

ร ๑๐๗ การทำให้แยกออก
แบ่ง	ทำให้เป็นส่วนๆ เช่น แบ่งอาหาร ,แบ่งเงิน
แบ่งสันปันส่วน	แบ่งให้ผู้รับหลายคน เช่น แบ่งสันปันส่วนเงินรางวัล
แยก	เอาออกจากกัน เช่น แยกคู่ต่อสู้ ,แยกธาตุ
แบ่งแยก	แบ่งออกจากกันเป็นคนละส่วน เช่น แบ่งแยกโฉนดที่ดิน
แยกแยะ	กระจายออกให้เห็นชัดเจน
แหวก 	แยกให้เป็นช่อง เช่น แหวกม่าน
จัดสรร	จัดแบ่งอย่างมีระบบ เช่น จัดสรรเงินงบประมาณ,จัดสรรที่ดิน
จำแนก	ทำให้เป็นพวกๆตามชนิด เช่น จำแนกบุคคลเป็น ๒ ประเภท
กัด	แยกเอาสารที่ต้องการออกมา เช่น สกัดน้ำมัน,สกัดยาง
ถลุง	แยกโลหะออกจากสินแร่โดนใช้ความร้อน เช่น ถลุงเหล็ก

ร ๑๐๘ การทำให้สิ่งที่ติดอยู่หลุดออก
ปลด	ทำให้หลุดออก[ใช้แก่สิ่งที่เกี่ยวแขวนหรือขัดอยู่เป็นต้น]  เช่น ปลดห่วง,ปลดม่าน,ปลดลูกดุม
สะเดาะ	ทำให้หลุดด้วยคาถาอาคม เช่น สะเดาะโซ่ตรวน,สะเดาะกลอน
สำรอก	ทำให้สิ่งที่ไม่ต้องการหลุดออก เช่น สำรอกสี,เอาผ้าเช็ดเท้าไปแช่น้าสำรอกโคลนออก
ถอด	ดึงสิ่งที่สวมหรือหุ้มให้หลุดออก เช่น ถอดหมวก,ถอดกระดูกตีนเป็ด
ขอด	ขูดสิ่งที่ติดอยู่ให้หลุดออก เช่น ขอดเกล็ดปลา,ขอดข้าวก้นหม้อ
แซะ	ใช้เครื่องมือแบนๆ เช่นตะหลิวหรือเสียมค่อยๆสอดไปภายใต้แล้วช้อนขึ้นให้หลุดล่อนจากที่เดิม เช่น แซะขนมเบื้อง,แซะดิน
 แกะ	ใช้มือหรือสิ่งที่มีปลายแหลมทำให้สิ่งที่ติดกันหลุดออก เช่น แกะกระเทียมเป็นกลีบๆ,แกะกระดองปู
แคะ	ใช้เล็บมือหรือสิ่งที่มีปลายแหลมทำให้สิ่งที่อยู่ในซอกในรูหลุดออก  เช่น แคะเล็บ,ผ่าพริกแคะเม็ด
ชำระ	ชะ[ใช้เฉพาะ]   เช่น ชำระสิ่งสกปรก ,ชำระร่างกาย; โดยปริยายหมายถึงทำให้หมดไป
ไข,ชะ	ดูความหมายใน ร ๑๑๕ ,น ๑๐๐

ร ๑๐๙ การทำให้ออกจากสิ่งที่อยู่
ปล่อย	ทำให้ออกจากสิ่งที่ติดอยู่ ผูกอยู่หรือข้องอยู่เป็นต้น เช่น ปล่อยนักโทษ,ปล่อยนก

ร ๑๑๐- ร๑๓๗ การทำให้อยู่กับที่ เคลื่อนไหว เคลื่อนที่ เคลื่อนไม่สะดวก และเปลี่ยนที่
ร ๑๑๐ การทำให้อยู่กับที่
ไว้	ทำให้อยู่ ณ ที่หนึ่ง เช่น ไว้หนังสือบนหลังตู้
วาง	ทำให้อยู่บนสิ่งที่รองรับ เช่น วางจานไว้บนโต๊ะ
ตั้ง	ทำให้ทรงตัวอยู่บนสิ่งที่รองรับ เช่น ตั้งเก้าอี้
ประดิษฐาน	ทำให้ตั้งอยู่ ดำรงอยู่ [ใช้แก่สิ่งที่เคารพนับถือ] เช่น ประดิษฐานพระพุทธรูปไว้
กอง	ทำให้วางอยู่รวมกันโดยอาจจะซ้อนทับกันบ้าง เช่น กองหนังสือไว้บนโต๊ะ
สุม	ทำให้วางซ้อนทับกันอย่างไม่เป็นระเบียบตัก เช่น กับข้าวสุมลงไปเต็มจาน
ปู	วางสิ่งแบนๆเพื่อเป็นพื้นรองรับ เช่น ปูกระเบื้อง,ปูเสื่อ
ลาด	ปูแผ่ เช่น ลาดพรม
ทอด	วางลงหรือทิ้งลงเหนือพื้นหรือที่รองรับ เช่น ทอดผ้า,ทอดสกา,ทอดสมอ; พาดจากจุดหนึ่งไปอีกจุดหนึ่ง เช่น ทอดสะพาน

ร ๑๑๑ การทำให้ติดอยู่กับที่
กรึง,ตรึง	ทำให้ติดอยู่กับที่ เช่น ตอกตะปู  ตรึงขาโต๊ะ
ยึด	ทำให้ไม่เคลื่อนที่ เช่น มีตะปูตอกยึดแผ่นไม้ไว้

ร ๑๑๒ การทำให้ทรงอยู่ได้
ยัน	ทำให้ทรงอยู่ได้ ไม่ล้มหรือทรุดลง เช่น  เอามือยันพื้น ,ใช้เท้ายันประตู,ใช้ไม้เท้ายันร่าง
ค้ำ	เอาไม้ง่ามเป็นต้นยันไว้ เพื่อไม่ให้ล้ม ไม่ให้ทรุด หรือไม่ให้เข้ามา เช่น เอาไม้ค้ำกิ่งไว้
พิง	ทำให้เอนทาบกับสิ่งที่ตั้งอยู่ เช่น ถอดบานประตูมาพิงฝาไว้
จุน	ค้ำหรือยันเพื่อปะทะปะทังไว้ เช่น เอาไม้มาจุน

ร ๑๑๓ การทำให้อยู่ในระหว่าง
บีบ 	กดด้านทั้งสองของสิ่งใดสิ่งหนึ่งเข้าหากัน เช่น บีบหลอดยาสีฟัน
หนีบ	บีบให้แรงให้แน่นด้วยของที่เป็นง่าม เช่น จิ้งจกถูกประตูหนีบ,ใช้ไม้หนีบผ้า
คีบ	ใช้ปลายสิ่งที่เป็นง่ามบีบให้อยู่กับที่ เช่น ใช้ตะเกียบคีบอาหาร ,ใช้คีมคีบสำลี

ร ๑๑๔  การทำให้เคลื่อนไหว
สั่น	ทำให้ไหวถี่ๆ เช่น สั้นกระดิ่ง
เขย่า	ทำให้ไหวถี่ๆแรงๆ เช่น เขย่าขวด,เขย่าต้นไม้
สะบัด	ทำให้เคลื่อนไหวไปเร็วและแรง เช่น สะบัดผ้า ,สะบัดหน้า
ลัด	สะบัดให้สิ่งที่ติดอยู่หลุดไป เช่น สลัดขน,สลัดผ้าห่ม
ส่าย	ทำให้เหวี่ยงไปข้างๆ แล้วเหวี่ยงกลับซ้ำๆ หลายครั้ง เช่น เอากระบุงข้าวส่ายน้ำ
กลอก	ทำให้ขยับเขยื้อนกลับไปกลับมาภายในเขตจำกัด เช่น กลอกตา ,กลอกไข่ในกระทะ
โบก	ทำให้สิ่งแบนๆเคลื่อนไปมา เช่น โบกธง,โบกมือ
กระพือ	โบกขึ้นลง เช่น กระพือปีก
ขย่ม,ห่ม	ทำให้เคลื่อนไหวขึ้นลงโดยใช้น้ำหนักตัวกดลงแล้วยกตัวขึ้น แล้วกลับกดลงอีก เช่น ขย่มกิ่งมะม่วง
ฝัด 	กระพือข้าวหรือถั่วเป็นต้น เพื่อให้ส่วนที่ไม่ต้องการ ปลิวไป เช่น ฝัดเปลือกถั่วออกให้หมด
ร่อน	จับขอบภาชนะแล้วขยับไปมาให้วัตถุส่วนหยาบ และส่วนละเอียดแยกออกจากกัน เช่น ร่อนแป้ง

ร ๑๑๕ การทำให้หมุน 
หมุน 	ทำให้หันเวียนไปโดยรอบ เช่น หมุนกงล้อ
ปั่น	ทำให้หมุนโดยเร็ว เช่น ปั่นด้าย
บิด	หมุนให้เป็นเกลียวหรือหมุนไปทางใดทางหนึ่ง เช่น บิดหัวก๊อก
กระบิด	บิดเชือกหรือตอกให้เขม็งจนขอดเป็นปม เช่น ถ้ามัดข้าวต้มผัดต้องกระบิดตอกให้แน่น
ไข	หมุนให้แน่นหรือให้หลวมหรือให้หลุด เช่น ไขตะปูควง ,ไขนอต,ไขก๊อก,ไขกุญแจ; หมุนให้เคลื่อนที่ เช่น ไขกระจก
ควง	แกว่งหรือทำให้หมุนเป็นวง เช่น ควงคทา

ร ๑๑๖ การทำให้สิ่งที่ติดอยู่เคลื่อนไปมา
โยก	ทำให้ปลายส่วนหนึ่งเคลื่อนไปมาโดยอีกส่วนหนึ่งยังติดอยู่ เช่น โยกเสา
แกว่ง 	ทำให้สิ่งที่ห้อยติดอยู่เคลื่อนไหว เช่น เด็กแกว่งเชือก,นั่งแกว่งเท้า
ไกว	ทำให้สิ่งที่ห้อยติดอยู่เคลื่อนไหวไปข้างหน้าแล้วกลับมาข้างหลังสลับกันไปเรื่อยๆ เช่น แม่ไกวเปล,น้องไกวชิงช้า
กวัดแกว่ง ; กระวี,ครวัก,คระวี (กวี) 	ทำให้สิ่งที่ถืออยู่เคลื่อนไหวไปมา

ร ๑๑๗ การทำให้เคลื่อนที่
เดิน	ทำให้เคลื่อนที่ เช่น เดินขุน
ขยับ	ทำให้เคลื่อนไหว หรือเคลื่อนที่ไปเล็กน้อย เช่น ขยับปาก ,ขยับโต๊ะ
เขยิบ	ทำให้เคลื่อนที่ไปเล็กน้อย เช่น เขยิบเก้าอี้
เขยื้อน 	ทำให้สิ่งหนักๆ เคลื่อนที่ไปเล็กน้อย เช่น เขยื้อนตู้ไปชิดฝา
ชะลอ 	ทำให้สิ่งที่หนักๆค่อยๆ เคลื่อนไปจากที่ เช่น ชะลอพระพุทธไสยาสน์
ขน	ทำให้สิ่งของที่จำนวนมากเคลื่อนที่ไปยังที่หนึ่ง  เช่น ขนของหนีไฟ
ลำเลียง	ทยอยนำไปทีละน้อย เช่น ช่วยกันลำเลียงข้าวของ,ลำเลียงคนเจ็บส่งโรงพยาบาล
บรรทุก,ประทุก	ขนโดยใส่ในยานพาหนะ เช่น บรรทุกมะพร้าวไปขาย
เชิญ	ทำให้เคลื่อนไปด้วยความเคารพ หรืออย่างเป็นพิธีการ เช่น เชิญธงขึ้นสู่ยอดเสา
อัญเชิญ	เชิญ [ใช้แก่สิ่งที่เคารพอย่างยิ่ง]  เช่น อัญเชิญพระพุทธรูป
ถอน	ยกออกจากที่เดิม เช่น เจ้าพนักงานถอดครอบพระกิ่งจากแท่นที่บูชา
เคลื่อน	ทำให้ออกจากที่ เช่น เคลื่อนรถอย่างนุ่มนวล ,เคลื่อนทัพ
เลื่อน	เคลื่อนให้ย้ายที่ เช่น ช่วยเลื่อนรถหน่อย,เลื่อนโต๊ะ,เลื่อนจานขนมมาให้

ร ๑๑๘ การขนส่ง
ขนส่ง	ดูความหมายใน ช ๕๘
เดินรถ	ประกอบกิจการขนส่งทางรถ
เดินเรือ 	ประกอบกิจการขนส่งทางเรือ
เดินอากาศ	ประกอบกิจการขนส่งทางอากาศ

ร ๑๑๙ การทำให้เคลื่อนไม่ตรง
เห	ทำให้เคลื่อนออกจากแนวเดิม เช่น เหหัวเรือไปทางอื่น
เบน	ทำให้เคลื่อนออกจากแนวเดิมไปเล็กน้อย
เบี่ยง	ทำให้เคลื่อนออกจาแนวเดิมไปเพื่อเลี่ยง เช่น ทำทางเบี่ยงไป

ร ๑๒๐ การทำให้เคลื่อนไปกับตน
นำ 	เอาติดตัวมาหรือไป เช่น ขอให้นำบัตรมาด้วย
ทูน เทิน	วางไว้บนศรีษะ  เช่นแขกทุนหม้อนม,แม่ยกกระเชอขึ้นบนศรีษะ
แบก	วางไว้บนบ่าหรือหลัง เช่น กรรมกรแบกกระสอบข้าวสาร
หาม	เอาของพาดบนบ่าของคน ๒ คนหรือมากกว่านั้นแล้วพาไป เช่น หามเปลคนเจ็บ,หามคนส่งโรงพยาบาล
หาบ	เอาของห้อยปลายคาน ๒ ข้าง แล้ววางคานบนบ่าพาไป เช่น หอบกระจาดขนม
คอน	เอาของห้อยปลายคานด้านหนึ่งแล้ววางคานบนบ่าพาไป เช่น ผัวหาบสองกระจายเมียคอนมาอีกถุง
สะพาย	เอาของแขวนบ่าหรือห้อย เฉียงบ่า เช่น สะพายย่าม
กระเดียด	เอาไว้ข้างเอวและโอบจับไว้ไม่ให้ตก เช่น กระเดียดกระจาด
กะเตง(ปาก)	เอาเด็กไว้ข้างเอวและโอบไว้ไม่ให้ตก เช่น กระเตงลูกเข้าสะเอว
อุ้ม	เอาไว้ด้านหน้าหรือด้านข้างลำตัว และกอดไว้ไม่ให้ตก เช่น อุ้มเด็ก,อุ้มบาตร
หอบ	กอดของจำนวนมากพาไป เช่น หอบหนังสือ 
ถือ; จำทวย,จำทาย(กวี)	จับไว้ไม่ให้ตก เช่น ถือกล่อง
หิ้ว	จับส่วนบนไว้ปล่อยให้ส่วนอื่นห้อยลง เช่น หิ้วกระเป๋า
พก,พกพา	นำติดตัวไป เช่น พกอาวุธ
เดินหนังสือ 	นำบันทึก,จดหมาย  ฯลฯ  ที่เป็นเรื่องราชการไปส่ง
เดินตลาด	นำสินค้าไปส่ง

ร ๑๒๑ ลักษณะที่นำของไปจำนวนมาก
พะรุงพะรัง	นำของไปมากมายเกะกะ เช่น ถือของพะรุงพะรัง
กะเร่อกะร่า, กะเร้อกะรัง 	นำของไปมากมายเกะกะดูน่าขัน เช่น หอบของกะเร่อกะร่า

ร ๑๒๒ การทำให้เคลื่อนออกไป
ดัน	ทำให้เคลื่อนออกไปหรือไม่ให้เข้ามาใกล้ เช่น ดันประตู
ดุน	ดันเบาๆให้เคลื่อนไป เช่น ใช้จมูกดุนใช้ลิ้นดุน
รุน	ใช้มือดันเบาๆให้เคลื่อนไป เช่น รุนหลัง
ผลัก	ใช้มือดันให้ห่างออกไป เช่น ผลักเก้าอี้
เอก	ใช้มือดันด้วยแรงให้ห่างออกไปบนพื้น เช่น เสือกกระจาดมาให้
ไส	ใช้มือดันโดยแรงให้เคลื่อนไปบนพื้นโดยไม่ปล่อยมือ เช่น ไสน้ำแข็ง,ไสกบ
เข็น	ใช้มือดันนิ่งหนัก ๆ ให้เคลื่อนไปตามพื้นโดยผู้เข็นเคลื่อนตามไปด้วย เช่น เข็นรถ
กลิ้ง	ดันสิ่งกลมๆ ให้พลิกเคลื่อนที่ไปตามพื้น เช่น กลิ้งก้อนหิน,กลิ้งถังไม้
ปัด	ทำให้เคลื่อนพ้นไป เช่น ปัดขี้ฝุ่น ,ปัดแมลงวัน
เขี่ย	ใช้ไม้เป็นต้น ปัดไปมาที่สิ่งหนึ่งซึ่งอาจจะทำให้สิ่งนั้นเคลื่อนที่ไป เช่น เขี่ยขี้เถ้า
ดีด	ใช้นิ้วทำให้เคลื่อนออกไปโดยแรง เช่น ดีดลูกหิน
ยื่น	ทำให้ล้ำออกไป เช่น ยื่นกระเป๋า,ยื่นหัว
ร ๑๒๓ การปล่อยจากมือเป็นต้นให้เคลื่อนออกไป
โยน	ยื่นมือไปข้างหน้าแล้วสะบัดข้อมือปล่อยสิ่งหนึ่งให้เคลื่อนไป เช่น โยนห่วง ,โยนหัวโยนก้อย
ปา	ยกแขนขึ้นสูงและสะบัดข้อมือ ปล่อยสิ่งหนึ่งให้เคลื่อนไป เช่น ปาเป้า ,ปาดินสอทิ้ง
ขว้าง	ยกแขนขึ้นสูงและสะบัดข้อมือ ปล่อยสิ่งหนึ่งให้เคลื่อนไปโยแรง เช่น ขว้างจักร
เหวี่ยง	ทำให้แขนขนานกับเอว	แล้วปล่อยสิ่งหนึ่งให้เคลื่อนเป็นแนวโค้ง เช่น เหวี่ยงแห,เหวี่ยงคู่ต่อสู้
เขวี้ยง	เหวี่ยงสิ่งในมือไปโดยแรง เช่น เขวี้ยงหนังสือ
ทอย	โยนสิ่งหนึ่งให้ถูกสิ่งที่อยู่เรี่ยๆพื้น เช่น ทอยลูกโบว์ลิ่ง 
พุ่ง	ทำให้สิ่งยาวๆเคลื่อนตรงไปโดยแรง เช่น พุ่งแหลน
ร่อน	เหวี่ยงให้สิ่งแบนๆเคลื่อนออก ไปในอากาศ เช่น ร่อนจาน,ร่อนกระเบื้อง
ซัด	ทำให้เคลื่อนไปยังเป้าหมายโดยแรง เช่น ซัดข้าวสาร,ซัดน้ำ,ซัดหอก,ซัดด้วยหลังมือ
เท	ทำให้เคลื่อนออกจากสิ่งที่บรรจุที่เอียงหรือคว่ำ เช่น เทข้าว,เทน้ำ
สาด	ทำให้ของเหลวหรือเกือบเหลวเคลื่อนออกและกระจายไป เช่น สาดน้ำ,สาดโคลน
ปราย	ทำให้สิ่งเล็กๆเคลื่อนออกและกระจายไป เช่น ปรายข้าวตอกดอกไม้ ,ปรายข้าวเปลือก
ฉีด	ทำให้ออกจากช่องเล็กๆด้วยแรงดัน เช่น ฉีดยา,ฉีดน้ำ
พ่น	ใช้กำลังลมทำให้ออกจากช่องและกระจายไป เช่น พ่นน้ำ,พ่นสี
ร ๑๒๔ การทำให้เคลื่อนเข้าหาตน
กระตุก	ดึงโดนเร็ว เช่น กระตุกแขน,กระตุกสร้อย
กระทก	กระตุกถี่ๆ เช่น กระทกข้าวเพื่อให้กากข้าวแยกจากข้าวสาร
กระชาก	ดึงโดนเร็วและแรง เช่น กระชากแขน
ฉวย	ดึงเอาไปโดยเร็ว เช่น แม่ฉวยข้อมือลูกแล้ววิ่ง
ชัก	ดึงออกจากข้างใน เช่น ชักลิ้นชัก,ชักเข็มออก,ชักปืน
สาว	ดึงสิ่งที่เป็นเส้นยาวโดยสองมือมือหนึ่งจับสิ่งนั้นไว้อีกมือหนึ่งจับสิ่งที่อยู่ไกลออกไปค่อยๆดึงเป็นระยะๆต่อเนื่องกันไป เช่น สาวเชือก
รั้ง	ทำให้หยุดเคลื่อนหรือเคลื่อนเข้าหาตน โดยอีกฝ่ายหนึ่งต้านไว้ เช่น รั้งตัวเธอเข้ามา
เหนี่ยว	จับเพื่อเกาะยึดหรือทำให้เข้ามาใกล้ เช่น เหนี่ยวประตู, เหนี่ยวเข็มขัด,เหนี่ยวกิ่งไม้
ตวัด	ทำให้ปลายม้วนเข้ามาโดยเร็ว เช่น 
ตวัดผ้าขาวม้าขึ้นพาดบ่า ตวัดแส้;  โอบรัดเข้ามาโดยเร็ว เช่น ตวัดคอ
วัด	ทำให้ปลายเข้ามาโดยเร็ว [ใช้เฉพาะ]   เช่น วัดเบ็ด
ดูด	ใช้แรงลม เป็นต้น ทำให้สิ่งหนึ่งเคลื่อนเข้าหา เช่น ดูดฝุ่น ,ใช้สายยางดูดตะกอนก้นบ่อ
ดึง,ลาก 	ความหมายใน ซ๕๘
ร ๑๒๕ การทำให้เคลื่อนที่
ยก	ทำให้ขึ้นจากที่เดิม เช่น ยกเก้าอี้ ,ยกมือ
ชู	ยกขึ้นให้อยู่สูง	เช่น ชูมือ ,ชูธง
สง	ยกขึ้นให้น้ำหรือของเล็กๆ ร่วงลง เช่น สงถั่วงอก 
เงื้อ 	ยกขึ้นทำท่าจะตีหรือฟันเป็นต้น เช่น เงื้อมือ ,เงื้อดาบ
เงือดเงื้อ	เงื้อขึ้นค้างไว้ เช่น เงือดเงื้อขึ้นสุดแขน
 ร ๑๒๖ การทำให้สิ่งที่ติดให้เคลื่อนที่
ทึ้ง	ดึงสิ่งที่ติดแน่นขึ้นอย่างแรง เช่น ทึ้งผม
ถอน 	ทำให้หลุดขึ้น เช่น ถอนฟัน,ถอนหญ้า

ร ๑๒๗ การทำให้แยกออกแล้วเคลื่อนที่
คุ้ย 	เขี่ยแล้วช้อนขึ้น เช่น ไก่คุ้ยดิน,เด็กคุ้ยกองขยะ
ขุด	สับหรือเจาะพื้นดินหรือไม้แล้วช้อนขึ้น เช่น ขุดดิน,ขุดศพ,ขุดเรือ

ร ๑๒๘ การดึงสายให้เคลื่อนที่
ชัก	ดึงสายเชือกเป็นต้นที่ผูกอยู่กับสิ่งใดสิ่งหนึ่งเพื่อให้สิ่งนั้นเคลื่อนขึ้น เช่น ชักธง
ชักรอก	ชักขึ้นโดยใช้รอกช่วย เช่น  แต่ก่อนไทยมีการโขนชักรอก ชักรอกตัวโขนให้ดูเหมือนเหาะได้
ร ๑๒๙ การใช้มือทำให้เคลื่อนขึ้น
หยิบ	เอานิ้วมือจับขึ้น เช่น หยิบกระเป๋า
วัก	ใช้อุ้งมือหรือสิ่งที่คล้ายอุ้งมือทำให้ของเหลวเคลื่อนขึ้น เช่น วักน้ำล้างหน้า,ใช้กะลาวักน้ำ
ควัก	ใช้นิ้วมือหรือเครื่องมือ ทำให้สิ่งที่ติดกันแน่นขึ้น เช่น ใช้ไม้ควักปูน
ช้อน 	ดูความหมายใน ร ๑๓๐

ร ๑๓๐ การใช้เครื่องมือทำให้เคลื่อนขึ้น
งัด	ใช้วัตถุยาวดันขึ้นโดยแรง เช่น งัดตะปู
คัด	งัดให้เผยอหรือเคลื่อนที่ เช่น คัดไม้ซุง
ดีด	ยกขึ้นด้วยแม่แรงเป็นต้น เช่น ดีดเรือน
ตัก	ใช้เครื่องมือมีขันเป็นต้น บรรจุสิ่งของแล้วทำให้เคลื่อนที่ เช่น ตักน้ำ ,ตักแกง,ตักทราย
ตวง	ตักด้วยภาชนะต่างๆ เพื่อให้รู้จำนวนหรือปริมาณ เช่น ตวงข้าว,ตวงแป้ง
คด	ตักข้าวสุกจากหม้อ เช่น คดข้าวใส่จาน
ช้อน 	ตักสิ่งที่อยู่ที่ผิวหน้า เช่น ช้อนหัวกะทิ,ช้อนฟองทิ้ง ,ช้อนลูกน้ำ;  อาการที่คล้ายคลึงเช่นนั้น เช่น ช้อนร่างของเธอขึ้นพาดบ่า
ขันกว้าน	ฉุดด้วยกว้าน
ขันฉ้อ	ยกของหนักด้วยเครื่องทุ่นแรงจากระดับพื้นดินในแนวเอียงลาด ขึ้นไปสู่ที่สูง เช่น ขันฉ้อเลื่อนเกรินพระบรมโกศ
ขันสมอ	หมุนเครื่องเอาสมอขึ้น
ร ๑๓๑ การทำให้ส่วนหนึ่งเคลื่อนที่
ตลบ	ทำให้ส่วนล่างย้อนกลับขึ้นไป เช่น ตลบมุ้ง ,ตลบม่าน,ตลบชายผ้าปูที่นอน ,ตลบผมขึ้น
กระดก	ทำให้ปลายด้านหนึ่งยกสูงขึ้น เช่น กระดกแก้วเทเหล้าเข้าปาก ,กระดกลิ้น

ร ๑๓๒ การทำให้เคลื่อนลง
ลด	ทำให้ระดับต่ำลง เช่น ลดธง
หย่อน 	ทำให้เคลื่อนลงอย่างช้าๆ เช่น หย่อนตะกร้าลงมา
โรย	ค่อยๆทำให้เคลื่อนลงเป็นสาย  เช่น โรยเชือก ,โรยเกลือ 
โปรย 	ทำให้สิ่งเล็กๆจำนวนมากเคลื่อนลงและกระจายกันไป เช่น โปรยข้าวตอกดอกไม้ ,โปรยข้าวให้ไก่
โปรยปราย	ทำให้สิ่งเล็กๆจำนวนมากเคลื่อนลงและแยกออกกระจายกันไป เช่น โปรยปรายข้าวตอกดอกไม้
หว่าน	ทำให้สิ่งเล็กๆจำนวนมากเคลื่อนลงและกระจายกันไปในพื้นที่กว้าง เช่น หว่านเมล็ดพืช
พรม	ทำให้ของเหลวเคลื่อนลงและกระจายกันไป เช่น พรมน้ำผ้า
หยอด	ทำให้ตกลงเฉพาะที่ เช่น หยอดหัวกะทิ ,หยอดตา
หยด	ทำให้ของเหลวเคลื่อนลงเป็นหยด เช่น หยดน้ำหอม ๒-๓ หยด
เดาะ ,เหยาะ	หยดเติมลงเล็กน้อย เช่น เดาะเกลือป่น ,เหยาะน้ำปลา
ทุ่ม	ทำให้ตกลงโดยแรง เช่น ทุ่มกระถางลงกับพื้น
ปลง	เอาลงจากที่สูง เช่น ปลงหาบลงจากบ่า
กรอก	ทำให้เคลื่อนลงสู่ที่จำกัด หรือสิ่งที่มีปากแคบ เช่น กรอกน้ำใส่ขวด
ทอด 	ดูความหมายใน ร ๑๑๐ 
พาด	วางให้ส่วนหนึ่งซึ่งอาจเป็นส่วนกลางหรือส่วนปลายแนบลง เช่น อุ้มเด็กพาดบ่า
ก่าย	วางสิ่งยาวๆขวางไปบนสิ่งอื่น เช่น เอามือก่ายหน้าผาก,เอาฟืนก่ายกัน
ประทับ	วางแนบลงข้างบน เช่น ยกปืนประทับบ่า , ประทับริมฝีปากลงบนหน้าผาก ,ประทับตรา

ร ๑๓๓ การทำให้ส่วนปลายเคลื่อนลง 
โน้ม 	เหนี่ยวปลายให้โค้งต่ำลง เช่น โน้มกิ่ง

ร ๑๓๔ การทำให้เข้าไปหรือลงใน 
จิ้ม	เคลื่อนไปกระทบและมักจะผ่านเข้าไป เช่น จิ้มฟัน, จิ้มน้ำพริก ,ใช้ส้อมจิ้มแตงกวา
จิ่ม	ทำให้ล่วงเข้าไปแต่น้อย  เช่น ใส่กลอนจิ่มไว้นิดเดียว
ทิ่ม	ทำให้เคลื่อนไปกระทบโดยแรงและมักจะผ่านเข้าไป เช่น เอานิ้วทิ่มตา
แทง 	ทิ่มเข้าไปด้วยของแหลม เช่น เอามีดแทง
เสียบ	ทิ่มเข้าไปแล้วติดอยู่  เช่น เสียบลูกชิ้น
สัก	แทงลงด้วยวิธีการหรือเพื่อประโยชน์ต่างๆ เช่น สักที่นอน,สักปลาไหล,สักผิวหนัง
จุ่ม	ทำให้วัตถุเคลื่อนลงในของเหลวเพียงบางส่วน เช่น เอาผ้าจุ่มน้ำ
จุ้ม	ทำให้วัตถุทั้งหมดหรือเกือบทั้งหมดเคลื่อนลงในของเหลว เช่น  จุ้มผ้าขี้ริ้วลงในน้ำ
ชุบ	ทำให้วัตถุทั้งหมดเคลื่อนลงใน ของเหลวเพื่อให้ของเหลวหรือสารละลายในของเหลวเกาะติด เช่น เอาผ้าชุบน้ำ ,ชุบแป้ง,ชุบทอง 
ฝัง	ทำให้จมลงจากระดับพื้นจนมิดทั้งหมดหรือบางส่วน เช่น ฝังทรัพย์ ,ฝังพลอย 
เจาะ ,ทะลวง ,ไช 	ดูความหมายใน ร ๕๕

ร ๑๓๕ การทำให้ไม่อาจเข้าใกล้ ผ่านไม่ได้หรือไม่สะดวก
กัน	การทำให้ไม่อาจเข้าใกล้ หรือไปรวม เช่น ตำรวจคอยกันแฟนเพลง ,กันเงินไว้ส่วนหนึ่ง,กันไว้เป็นพยาน
กั้น ,ขวาง,กีดขวาง		ดูความหมายใน ท ๒๗๕

ร ๑๓๖ การทำให้ออกจากที่ไม่ได้
กัก	ทำให้ออกจากที่ไม่ได้ เช่น กักน้ำ ,กักรถ ,กักบริเวณ ,กักตัวไว้
ขัง	ทำให้อยู่ในที่ล้อมออกไม่ได้ เช่น ขังน้ำไว้ในบ่อ ,ขังผู้ต้องหา 

ร ๑๓๗ การทำให้เปลี่ยนที่
ย้าย	ทำให้เปลี่ยนที่ เช่น ย้ายโต๊ะ , ย้ายนายตำรวจ
ยักย้าย	ย้ายสิ่งของไปเพื่อยักไว้เป็นของตน เช่น คนใช้แอบยักย้ายข้าวของไป
เคลื่อนย้าย	เคลื่อนไปไว้ที่อื่น เช่น เคลื่อนย้ายข้าวของ 

